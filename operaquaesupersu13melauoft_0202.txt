379

ridicule dixit, regredi Solem, quia frigore repel-
leretur, cum venisset ad metas solstitii. Sed
vera causa est harum regressionum, quod archi-
tecti consilio motus sic ordinati sunt.

Quintum argumentum.

Ante omnem motum est motus.
Ergo motus est aeternus, unde sequitur et mun-
dum aeternum esse.

Antecedens confirmat Aristoteles, quia si
motus cepit, neeesse est tamen mobile praeces-
sisse. Si praecessit mobile, aut fuit aeternum,
aut cepit per alium motum. Iam si cepit per
alium motum, fuit motus ante mobile, quod est
impossibile. Relinquitur ergo mobile fuisse ae-
ternum.

Responsio.

Neganda est haec consequentia, si praecessit
mobile, cepit per alium motum. Nam mobile,
id est coelum, non cepit per alium motum ullius
siniti corporis, sed per decretum et ideam primae
causae condentis et formantis naturam, sine ex—
terno auxilio, et sine mutatlone in ipsa. Nam
decretum illud et idea admirandi operis , non est
motus extra mentem architecti, nec efficit muta-
tionem in ipso architecto.

Haec sunt praecipua argumenta, quae ad con—
firmandam aeternitatem ab Aristotele recitantur,

quorum sententiam mediocri perspicuitate ex-
POSUI·

Hactenus recitavi praecipuas materias, quae
continentur in octo libris Physicorum , ut vocan-
tur, quae sunt exigua initia doctrinae de natura
corporum, quia in genere dicunt de causis, et de
proprietatibus corporum, de motu, loco, tem-
pore, et discernunt materiam et sormam. Nunc
sequetur doctrina de Elementis et de mixtioni-
bus, in qua causae alterationum, generationum
et corruptionum propiores conspici possunt.

Et usus illustris est huius doctrinae in om—
nium mixtorum consideratione, ubi quaerimus,
quae res quibus iungi aut misceri possint, et qua-

SCRIPTA PH. MEL. AD HlST. PROF. ΕΤ PHIEOS. SPECTANTIA.

380

les fiant alterationes, aut generationes, aut cor-
ruptiones, iunctis aut mixtis certis rebus, ut sicut
arte videmus lapides coctos fieri, sumpta viscosa
terra, et madefacta aqua, ac agitata, ut aqua un-
dique misceatur terrae. Nam humor est> coagulum,
sine quo siccae partes non cohaerent, postea vero
accedit assatio, qua moles illa duratur, ita etin
terra etin ipsis hominum renibus nascuntur la-
pides, quia pinguis et billosa superfluitas nutri-
menti in renibus subsidit, et propter debilitatem
nativi caloris, qui si fortior esset, dissiparet eam
materiam et expelleret, paulatim coit et coagula-
tur illa moles, deinde accedit assatio, quae fit
a calore praeternaturali. Ut enim calefiunt etiam
in hyeme canaleS, quia halitus efflari non possunt,
ita in senili corpore, propter obstructiones. Ca-
lor ille praeternaturalis crescit aut accenditur
motu , sic assatur materia in cavis locis.

Vides igitur quarum materiarum fiat mixtio,
scilicet in nutrimento partium siccarum et humi-
darum, quae sunt in superfluitate viscosa et te-
naci. Vides et concurrere efficientes causaS, sed
diverso modo, frigus et calorem alienum. Et
facilius gignuntur calculi in renibus natura ni-
mium calentibus, quia cum proprium caloris sit,
praesertim immoderati, attrahere, renes in tali-
bus plus materiae attrahunt, et magis inflamman-
tur motu. Et haec causa est, cur hic morbus in
natos propagetur, quia renum natura similis, id
est, calidior, plerunque propagatur.

Hoc exemplum eo recitavi, ut considerent
iuniores, qualis sit usus doctrinae supra de causis
traditae, et avidius expectent sequentem de mix-
tionibus et variis qualitatum actionibus, Dixi
hic materiam lapidis esse pinguem et biliosam
superfluitatem. Deinde causa cur moles cumu-
letur, non est positiva, sed privativa, scilicet
defectus caloris. Iacet materia immota et coit,
quia non expellitur. Sed causa positiva est in
assando, calor alienus qui durat hanc molem, ut
fit in coctis lapidibus. Sed in parte operis, quae
sequitur, plura exempla recitabimus. -

Τέλος.

