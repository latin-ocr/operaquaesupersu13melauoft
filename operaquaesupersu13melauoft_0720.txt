1419

de fide. Nec levia pericula pariebat eis reprehen-
sio publici erroris.

Ut autem in populo Israe'l haerebat hic er-
ror, ita multo magis tenebat gentium mentes fa-
scinatas: sic et Ecclesiam postApostolos tenebrae
obruerunt, Obscuratum est sacrificium Christi,
et amissa doctrina de fide, receptae sunt stultae
satisfactiones pro peccatis, excogitati monacha-
tus, et castigationes, quas iudicabant esse sacri-
ficia pro peccatiS‚ id est, mereri remissionem
peccatorum. Sed omnia vicit error de Missa ‚ qua
dicebant ex opere operato facientem sibi et aliis
mereri remissionem. Nec minus tribuebant huic
oblationi sacerdotis, quam oblationi Christi.

Hanc prodigiosam impietatem taxari et da-
mnari in Ecclesia necesse est, sicut Psalmus 49.
totum genus humanum iu iudicium vocat, ut
hunc universalem errorem omnium gentium et
temporum clare et cuni magna severitate impro-
bet: Deus deorum Dominus locutus est, et voca-
vit terram. A Solis ortu usque ad occasum. Ad-
vocavit coelum desursum, et terram deorsum, ut
iudicet seu accuset populum suum. Hoc tam
grandi exordio usus est Propheta, ut admoneat
auditorem ‚ non de levi causa proponi concionem,
sed reprehendi magnum et horribilem errorem.
Quare hanc regulam teneamus, tantum unicum
fuisse sacrificium vere propiciatorium, scilicet
mortem et afflictiones Filii Dei. lam de altera
specie dicam.

Altera species sacrificium εὖχαριστικόν, id
est, opus mandatum a Deo, factum a iusto vera
fide, non ut mereatur remissionem peccatorum,
seu culpae, sed ut praestet Deo obedientiam de-
bitam , ac testetur nos agnoscere hunc vere Deum
esse, quem invocamus et sic colimus, ac invitet
alios: quod quidem ita placet, cum prius statui-
mus nos placere Deo propter Christi sacrificium,
et placere hanc quanquam imperfectam obedien-
tiam, propter mediatorem Christum interpellan-
tem pro nobis, et nostra sacrificia offerentem pa-
tri, sicut Petrus docet, 1. Petr. 2: Estis sacer-
dotium sanctum, ut offeratis hostias spirituales,
acceptas Deo per lesum Christum.

Haec definitio diligenter tenenda est, tum ut

finem bonorum operum, tum ut dignitatem eo-
rum magis intelligamus. Non sit finis, ut me-
reantur remissionem peccatorum, et deleant glo-
riam sacrificii Christi. Sed ut accepta reconcilia-
tione propter aliam victimam praestantiorem,

PHlL. MEL. SCRIPTA EXEGETICA.

 

1420

postea celebremus Deum, nos ipsos exuscitemus‚
ut in talibus exercitiis fides luceat et crescat, item
invitemus alios nostris piis exemplis et officiis.

Deinde magna dignitas est bonorum operum,
tribui eis a Deo hanc summam laudem, quod sint
res, per quas Deus testatur se honore affici, se
agnosci, sibi tribui honorem divinitatis. Item,
quod noster pontifex Christus perferat ea ad pa-
trem, ut sint odor gratus patri, sicut in Genesi
dicitur cap. 8.: Odoratus est Dominus odorem
suavitatis, id est, recepit, adprobavit Nohae et Ec·
clesiam quae apud eum fuit, quae praedicavit
promissionem datam Patribus, et ingentia bene-
ficia per ipsum data, per quae conservaretur ad
posteros Ecclesia.

ltaque singuli pii semper habent duo sacri-

* ficia: alterum alienum, alterum proprium. Pri-

mum est praecipuum, scilicet Christi sacrificium:
id fit nostrum fide adplicatum. Singuli enim sta-
tuere debemus, nos propter Filium Dei recipi in
gratiam, exaudiri et salvari. Et id sacrificium
semper in omni invocatione Deo proponi debet,
per Filium Dei, tanquam mediatorem, acceden-
dum ad Deum, sicut Rom. 5. dicitur: Iustificati
fide pacem habemus per Dominum nostrum le-
sum Christum , per quem et accessum habemus in
gratiam hanc, in qua stamus et gloriamur. Et
Ebraeos 4.: Accedamus igitur cum fiducia ad thro-
num gratiae, ut accipiamus misericordiam, ha-
bentes talem pontificem.

Quare hoc sacrificium ‚ etsi est unius Christi
opus , tamen fide statuamus nobis donari, et fieri
nostrum, sicut Christus nostra causa factus victi·
ma , sese pro nobis obtulit patri. Quanquam enim
huius sacrificii dignitas. et meritum soli Christo
tribuendum est, tamen eius utilitas ad nos redit,
et donatione vere fit nostrum, si tamen fide acci-
pimus.

Sed habent pii et proprium sacrificium, ut

¹ dixi, εὐχαρισῑικὸν, quod quidem tum primum

vere praestatur, et Deo placet, postquam Christi
sacrificium fide apprehenderunt, et statuunt se

¹ receptos esse a Deo propter victimam Christum,

et placere etiam illam obedientiam, propter sseun-
dem mediatorem et pontificem interpellantem pro
nobis,

Haec species sacrificii complectitur omnia
opera et cultus, qui habent mandatum Dei, et
fiunt a piis seu credentibus , hoc fine, ut testentur

 

 

