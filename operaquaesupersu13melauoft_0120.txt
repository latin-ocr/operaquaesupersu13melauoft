215

perficies, liabens finem et terminum. Haec prima
exordia physices, etsi levia videntur, tamen quia
iam quasi metas mundo constituunt, grata sunt
studiosae menti, quae uon vult sine fine vagari,
sed quaerit quasi domicilium certum , et conside-
rat partium spacia et intervalla, ut quid in qua
coeli, in qua aeris, in qua terrae regione fiat,
animadverti possit. Neque enim certa Solis via
nota et comprehensa esset, si Sol vagaretur sine
ullis metis, ut in mole infinita, nec terrae ma-
gnitudo, positus, et regionum intervalla distin-
gui possent, nisi Solis curriculum et stellarum
loca certa et comprehensa essent.

Nunc vero quam gratum est, nosse huius
nostrae sedis, videlicet, terrae locum et angu—
stias. Totus enim ambitus terrae, ut suo loco
ostendemus, tantum est Germanicorum millia-
rium, quinquies mille et quadringentorum. Haec
ipsa parvitas indicat hanc aeternam sedem, con-
silio architecti, ad finitum aliquem numerum ho·-
minum conditum esse. Deinde corporum ampli-
tudo et ordo, quae huic mediae sedi circundata
sunt, indicant universum mundum non casu na-
tum esse, sed magna arte et consilio opificis ex-
tructum esse.

Quae est figura mundi?

Sphaerica seu rotunda, quod his argumen—
tis ostenditur.

Primum ab oculorum testimonio ducitur, qui
certe duces ad doctrinam de rebus coelestibus sue-
runt. Videmus quasdam stellas semper adparen-
tes angusto ambitu, semper aequaliter distantes,
et tarde moveri in fastigio coeli in orbem.

Deinde videmus alias stellas infra superio-
res etiam in orbem circumagi, sed ampliore am·-
bitu, quam superiores, et quasi velociore motu.
'Necesse est igitur centrum illius summi ambitus
stellarum, polum esse, et cum circa hunc polum
volvi et revolvi coelum videamus, utrunque se-
quitur, coelum et moveri circulari motu, et esse
figurae sphaericae. Hunc coeli contuitum citant
ptolemeus et Alfragauus cum de figura coeli dis—
serunt.

Secundum argumentum adfine est superiori.
Cum stellarum semper adparentium circumvolu-

SCRIPTA PH. MEL. AD HIST. PROF. ET PHILOS. SPECTANTIA.

 

tio polum, seu axem coeli ostendat, deinde con-
gruit motus stellarum, quae oriuntur et occidunt. i

Has enim ab ortu ad occasum ferri cernimus ea· ἰ

216

dem magnitudine, et emergentes paulatim, ut in
sphaera, attolli, et occidentes rursus descendere
sub terram, ac rursus iisdem lineis oriri et occi-
dere. Haec non possunt fieri, nisi in corpore

sphaerico. Necesse est igitur coelum esse sphae-
ricae figurae.

Tertium argumentum cst eorum, qui pro-
prie physici dicuntur, hoc est, materiam consi-
derantes. Non admittendum est vacuum, ut po-
stea ostendetur. Miro enim ordine corpora mundi
ita connexa et copulata sunt , ne divulsa dilaban-
tur. Si autem coelum haberet superficiem pla-
nam, triangulam, aut quadratam, aut aliquam
eius generis, necesse esset in motu seu conver-

sione coeli vacuum accidere. Est igitur figurae
sphaericae.

Quis est motus mundi?

De partibus ordine dicetur. Nunc de coelo
dicendum est: Coelum moveri motu circulari,
quod iisdem argumentis confirmatur, quae iam

recitata sunt de figura. Nam corpori sphaericae
figurae convenit motus circularis. Et oculi sunt
testes, coelum circumagi viginti quatuor horis.

Sed hic aliqui vel amore novitatis, vel ut
ostentarent ingenia, disputarunt moveri terram,
et contendunt nec octavam sphaeram, nec Solem
moveri, cum quidem caeteris coelestibus orbibus
motum tribuant, Terram etiam inter sidera col-
locant. Nec recens hi ludi conficti sunt. Extat
adhuc liber Archimedis de numeratione arenae,
in quo narrat, Aristarchum Samium hoc parado-
xum tradidisse, Solem stare immotum, et terram
circumferri circa Solem.

Etsi autem artifices acuti multa exercendo-
rum ingeniorum causa quaerunt, tamen adseve-
rare palam absurdas sententias, non est honestum,
et nocet exemplo. Bonae mentis est veritatem a
Deo monstratam reverenter amplecti, et in ea ac-
quiescere, et Deo gratias agere, aliquam accen·
denti lucem, et servanti in hominum mentibus,
ac deinde considerare, quis ad Deum aditus sit

, per eam lucem, et quomodo vita regenda et iu-

vanda sit agnitione veritatis.

Quanquam autem rident aliqui physicum te-
stimonia divina citantem, tamen nos honestum
esse censemus philosophiam conferre ad coelestia
dicta, et in tanta caligine humanae mentis auto-
ritatem divinam consulere, ubicumque possumus.

 

