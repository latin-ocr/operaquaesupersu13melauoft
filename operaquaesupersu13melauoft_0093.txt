161 11.

Secunda causa est, ut vitentur poenae, quia
ordine divinitus sancito, atrocia delicta certo co-
mitantur atroces poenae, et in hac vita mortali,
et post hanc vitam, nisi fiat conversio ad Deum,
iuxta hoc dictum: Qui gladium acceperit, gladio
peribit. Item: Scortatores et adulteros iudicabit
Deus. Item: Vae qui spolias, quia spoliaberis.
Et Ecclesiastes in octavo capite inquit: Non bene
erit impio, nec longi erunt dies eius etc.

Hoc iudicium Dei et quotidiana exempla
ostendunt, quae et extra Ecclesiam homines non
cyclopicos moverunt, ut faterentur, esse Deum
mentem iustam et vindicem scelerum. Hinc dicta
multa sunt. Ut Pindarus ait, Ixionem in rota
clamitare: Discite iusticiam moniti, et non sper-
nere divos. Item Homerus:

Ov‘ γὰρ σχέτλια ἔργα θεοὶ μάκαρες ([ιλέοτσι.
Item:

Τεῦχων ὠς ἑτέρῳ τι, ἐῶ κακὸν ἥπατι τείχει.
’ Item:
Οὖδεὶς ἀνθρώπων ἀδικῶν τίσιν οὐκ ἀποτίσει.

Tertia causa est, ut paci communi servia-
muS‚ quia non tantum nobis nascimur. Sed vult
Deus nos communi societati prodesse, et eam fo—
vere, iuxta haec dicta de dulcissima aequalitate:
Diligas proximum, sicutte ipsum. Item: Quod
tibi non vis fieri, alteri ne feceris.

Quarta causa est, quia haec externa mode-
stia est paedagogia in Christum, id est, Spiritus
sanctus non est efficax in his , qui perseverant in
sceleribus contra conscientiam, quia in iuramento
divino comprehenditur conversio. Vivo ego, dicit
Dominus, nolo mortem peccatoris, sed ut con-
vertatur et vivat. Has causas familiarissime no-
tas esse, et saepe cogitari utile est, quae quidem
et copiosius alibi declarantur. Cum autem haec
gubernatio externarum actionum sit aliquo modo
in nostra potestate, vult Deus nos non ignavos et
segnes esse, sed sua lege et metu poenarum, tan-
quam vinculis acriter cohercere membra. Et
quidem haec diligentia in renatis, et filium Dei
vera fide agnoscentibus, placet Deo. Haec sunt
perspicua et plana, ac prosunt moribus et pietati
recte intellecta.

Caeterum haec ipsa libertas seu facultas vo-
luntatis humanae saepe vincitur his duabus rebus,
scilicet infirmitate naturae nostrae, et diaboli in-
sidiis. Ideo multi homines ruunt in manifesta

scelera, Renati igitur cum et de his causis, et
Mrraxru. Orrr.. Yon. XIII.

LIBER DE ANIMA.

 

t

162

de auxilio doceantur in Evangelio, veris gemiti-
bus petant‚ se gubernari Spiritu sanem, ut Do-
minus inquit: Quanto magis pater vester coe-
lestis dabit Spiritum sanctum petentibus.

Nunc de alio genere actionum interiorum di-
cam, quae Deum intuentur. Voluntas humana
non renata luce Evangelii et Spiritu sancto, non
potest efficere verum timorem Dei, firmam ad-
sensionem, fiduciam ac dilectionem Dei, veram
patientiam et constantiam in magnis periculis, et
similes spirituales motus, multo minus potest
praestare perfectam obedientiam legi Dei. Testi-
monia nota sunt. Nam Paulus inquit: Qui Spi-
ritu Dei ducuntur, hi sunt filii Dei. Et Domi-
nus inquit: Sine me nihil potestis facere.

Cum Ioseph repugnaret voluntati coniugis
heri sui, ac regeretur timore Dei ac fide, concur-
rebant hae causae, verbum Dei, filius Dei il-
lustrans mentem et dans Spiritum sanctum ‚ Spi-
ritus sanctus movens voluntatem et cor. Et ipsa
voluntas Ioseph. Inchoandum est enim ab ex-
terno verbo Dei, mens cogitabat mandata Dei,
promissiones et poenas, In hac ipsa cogitatione
intuens promissionem auxilii et mediatoris petit
se regi. Hic ipse filius Dei, λόγος καὶ εἰκών ae-
terni patris, sua luce mentem illustrat, ut Ioseph
agnoscat aeternum patrem, et sciat, se ei curae
esse et fore, et simul Spiritu sancto movet volun-
tatem et cor Ioseph, ut velit Deo obedire, et au-
get timorem Dei, et voluntas adiuta adsentitur
Spiritui sancto, cohercet externa membra, non
admittit illecebras. ln hoc certamine sentit vo-
luntatem non esse ociosam. Non igitur tollit li-
bertatem voluntatis Spiritus sanctus, sed emen-
dat et flectit ad Deum, iuxta dictum: ὁ δὲ ἕλκων,
τὸν βουλόμενον ἕλκει. Poterat voluntas in Io-
seph excutere Spiritum sanctum, sed adiuta re-
vocat se et obsequitur Spiritui sancto. Haec de
causis spiritualium actionum tenere prodest, ut
fidei exercitia discamus. Mens cogitet mandata
Dei et Evangelium ‚ ac fide petat auxilium a me-
diatore, qui venit, utdestruat opera diaboli. Cum
fide erigimur filius Dei vere adest et accendit vo-
luntatem et cor Spiritu sancto. Ita voluntas
adiuta repugnat viciis, et cohercet externa mem-
bra, ne ruant contra rectum iudicium. Ac sci-
mus nos non nostris viribus vincere, sed auxilio
domini nostri lesu Christi.

Ex hac distinctione, quam recitavi, potest

utcunque intelligi, ψιῖῐίε adhuc sit libertas vo—
1

