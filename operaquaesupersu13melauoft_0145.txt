265 111.

contra successionem signorum aliquando percur-
rit, tamen quia illi diurno arcui, ubi plurimum,
non tamen integri gradus dno in Zodiaco respon-
dent, nulla potest sentiri Lunae regressio, sed
hoc tantum evenit, ut Luna, cum superiorem
epicycli medietatem peragrat, tardius serri videa-
tur, celerius vero cum inferiorem.

Sed tres superiores Planetae partim motus
suos in epicyclis multo velociores liabent, quam
centrum epicycli in eccentricis‚ nt Saturnus et
Iupiter, partim ita amplum habent epicyclum, et
alicubi adeo terrae appropinquantem, ut spacium
Zodiaci, quod competit arcui diurno Planetae, in
epicyclo contra ordinem signorum euntis, superet
arcum, quem centrum epicycli motu diurno ec-
centricorum secundum signorum ordinem absol-
vit. Quare necesse est, ibi manifestam Planetae
regressionem sentiri.

Absolvunt autem hi Planetae unam in epi—
cyclis suis periodum eo tempore, quod inter duas
ipsorum et Solis coniunctiones intercedit, Sem-
per enim circa medium tempus directionis horum
planetarum, Sol curn eis coniungitur, sicut et
circa medium tempus regressus Sol unicuique ho-
rum trium opponitur ex diametro. Continet au-
tem hoc intervallum periodicum in epicyclo

Saturni 1 annum 13 dies.
lovis 1 annum 54 dies.
Martis 2 annos 50 dies fere.

Ilinc apparet, Saturni et Iovis periodum in epi-
cyclo longe esse celeriorem, quam epicycli in de-
ferente suo, Martis vero tardiorem aliquanto.

Quod autem Saturnus celerius fertur in suo
epicyclo quam Iupiter, et hic rursus velocior est
in suo epicyclo quam Mars, causa est perspicua.
Nam Sol tardissimum quenque ex his Planetis,
suo cursu celerrime assequitur. Quare necesse
est Planetam, qui in eccentrico suo tardius mo—
vetur, suum in epicyclo curriculum accelerare, ut
Sole accedente ad coniunctionem ipse in fastigio
sui epicycli reperiatur. Est enim perpetua quae-
dam lex, qua hi Planetae ita circumaguntur, ut
ipsorum motus in epicyclis aptissime congruat
cum accessu et recessu Solis, quem tanquam re-
gem suum venerari et colere videntur. Nam quo-
ties illi coniuncti sunt, toties summam sui epi—
cycli apsidem tenere deprehenduntur, tanquam
reverentia tanti hospitis in extremos suae ditionis

fines digressi, ut regi praesenti cedant loco, et ex ,

INITIA DOCTRINAE PHYSICAE.

 

266

intervallo mediocri, cum reverentia, mandata et
vires ab eo accipiant.

Deinde recedente Sole post coniunctionem,
cuius motus est velocior , ipsi de arce sui epicycli
descendunt, quasi officii causa deducturi abeun-
tem regem, atque ita Solem insequuntur, donec
abscessit per tertiam Zodiaci partem, hoc est, do-
nec quatuor signorum intervallo ab ipsis abest,
quem trigonum aspectum vocant. Tum demum
quasi satisfecerint sno officio, aliquot dies cou-
sistunt immoti, tanquam valedicentes regi, et
longius abeuntem prospectantes.

Mox regredi incipiunt, et in imas partes sni
epicycli sese demittunt, quoties Sol illis ex ad-
verso opponitur, nt videantur quasi lugere regis
absentiam, et illius reditum supplices expetere.

Deinde cum Solem post oppositionem cer-
nunt ad sese accedere, adhuc contra ordinem
signorum ab ima parte epicycli ascendentes festi-
nant regi occurrere, eumque intervallo quatuor
signorum seu trigoni, adhuc distantem, quasi sa-
lutabundi excipiunt, aliquot dierum statione sacta,
atque ita deinceps recto cursu secundum ordinem
signorum appropinquanti Soli praecedentes, cum
laeticia ad arcis suae fastigium enituntur, ut Soli
proximo locum concedant.

Haec perpetua harmonia motuum Solis et
trium superiorum Planetarum imagines pulcher·
rimarum virtutum continet, et consideratione et
admiratione dignissima est.

Et ne existimetur iste motus Planetarum in
epicyclis, angustis metis includi, sciendum est
diametrum epicycli lunaris, qui omnium mini-
mus est, continere totius terrae diametrum quin-
quies et sextantem, hoc est milliaria germanica
8886²l3, sidiametro terrae tribuimus milliaria ger-
manica mille septingenta et viginti. Hine colli-
gitur, ambitum epicycli, quem Luna singulis men-
sibus semel percurrit, hoc est, intra dies 27, ho-
ras 13, continere totius diametri terrae longitudi-
nem decies sexies, et praeterea quinque eius vice-
simas primas‚ hoc est, milliaria germanica 27929.

Sed lunaris epicycli magnitudinem longe
vincunt epicycli, in quibus tres supremi Planetae
vehuntur. Nam diameter epicycli Saturni, qui
minimus est, aequat longitudine diametros terrae
2298, Iovis maior habet diametros terrae 2745,

’ Martis vero omnium amplissimus continet diame-

tros terrae 4085, ut Ptolemaeus tradidit.

