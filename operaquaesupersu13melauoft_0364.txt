703

nem, tamen in unam rem eonsundi non possunt,
ut: Homo et asinus, Albedo et scientia.

Regula.

Perspicua est et unica regula: Posita una
specie, removentur omnes disparatae, ut:

Scientia est qualitas mentis,
Ergo non est magnitudo vel figura.

Aliud.

Poena, qua magistratus sontem afficit, est
iuris executio,

Ergo ea poena non est iniuria, quia iuris
executio et iniuria sunt diversae et dis-
paratae specieS‚ ut recte dicitur: iuris
executio noii est iniuria.

Sed hic monendi sunt discentes, unicam esse
exceptionem ab hac regula. Cum Deus ordinem
specierum talem condiderit et sanxerit, ut impos-
sibile sit, unum individuum esse conflatum ex
diversis speciebus, ut, nihil idem potest esse, lapis
et homo, tamen unum admirandum exemplum
dissimile toti reliquo ordini naturae proposuit,
videlicet copulationem divinae et humanae natu-
rae in Filio Domino nostro Iesu Christo: Filius
Dei est viva imago aeterni Patris, coaeterna, et
est homo natus ex virgine. Hic disparatum de
disparato praedicatur. Estque hoc exemplum ex—
ceptum a communi regula de disparatis.

Sciendum est autem tantum in concreto re-
ceptas esse has praedicationes: Filius Dei est ho-
mo, Deus est passuS. Nam appellationibus con-
creti persona significatur. Sed in abstracto natu-
rae seorsum considerantur. Ideo Ecclesia nequa-
quam sic loquitur: Divinitas est humanitas. Et
eruditae causae sunt, cur haec discrimina in mo-
dis loquendi serventur, quae alibi diligentius ex-
ponendae sunt, hic satis est monerejuniores, ut
reverenter Ecclesiae matris sermonem imitentur.
Manet utraque natura, et divina humanam as-

sumsit, ita ‚ ut sit personae unitas. Ideo propria ·

uni naturae tribuuntur alteri in concreto.

Inversio.

Ad locum pugnantium accommodo et locum,
qui vocatur inversio , quem Hermogenes nominat
βίαιον, eo quod in causis plurimum valet. Est
enim forma argumentandi, cum causam, quam
adversarius pro se citat, maxime contrarium con—

SCRIPTA PH. MEL. AD HtST. PROF. ET PHILOS. SPECTANTIA.

704

firmare ostendimus, ut Rhetores citant hoc exem-
plum de Ulysse:

Sepeliit Aiacem,
Ergo occidit.

Id invertitur: Imo‚ si occidissem, non sepe-
liissem, sed cum conscientia tranquilla esset, ni-
hil dubitavi spectantibus aliis, inimico mortuo,
cuius fuit antea magna virtus, hoc pium officium
tribuere. Valde usitata est baec forma in magnis
causis. Apud Paulum aliquot exempla extant, ut:

Si lex auget peccatum,
Pugnat igitur cum promissione.

Id sapienter et vere invertit Paulus:
Imo si tolleret peccatum,
Nihil opus esset promissione.

Nihil enim opus fuisset novo illo et arcano
decreto de Filio et gratuita remissione, si lege po-
tuisset aboleri peccatum.

Aliud.

Si dicant adversarii verae doctrinae: Igno-
scendum nobis est, quia non didicimus doctrinam
Ecclesiae. Id vere sic invertitur: Ergo magis de-
linquitiS, quia utrunque grave scelus est, non
discere, et de rebus incognitis pronunciare. Cum
igitur magna vis sit inversionis, antiquitas non
temere indidit huic loco tam illustrem appella-
tionem , scilicet βίαιον.

Α signis.

Signum est quiddam incurrens in sensuS‚
quod ratiocinantem commonefacit de alia re, quae
coniuncta est illi signo, quia illud indicium in-
currens in sensus, vel est causa, vel effectuS, vel
comitatur causas vel effectus, vel divino ordine
praenuncium est, etiamsi non est causa, ut: Pal-
lor perpetuus in iuvenili corpore est signum ma-
lae coctionis seu epatis infirmi, qui pallor est
effectus sequens malam coctionem, rubor enim
fit sparso sanguine hene cocto in totum corpus etc.
Cometa est signum ventorum, quia materia eius
post deflagrationem dissipata, excitat ventos.
Terraemotus est signum futurorum bellorum.
Cumque nullo modo causa sit, tamen alio quodam
ordine praenuncius est magnarum cladium, ut
ante Leuctricam pugnam Bura et Helice, in
Achaia, terraemotu demersae sunt inl mare, ac
significarunt clades Peloponnesi, quae statim se-

