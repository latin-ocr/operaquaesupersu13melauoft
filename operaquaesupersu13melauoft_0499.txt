973 V.

Difficilis est autem accommodatio huius po-
stremae partis in vaticinio, quare breviter quae—
dam communia dicemus. lu ultima mundi sene-
cta Mahometica tyrannis figet tabernaculum sui
palatii inter duo maria, ut Bizantii regiam Tur-
cicam esse constat, inter Aegeum mare et Euxi-
num, quo in loco prius Ecclesia Dei fuit ‚ ac inde
ex Aquilone progrediens latius vastabit Ecclesias-

Sed Idumaei aliqui erunt, id est, in regio-
nibus horridis et asperis erit adhuc sedes aliqua
Ecclesiarum Dei. Non opprimet totum orbem
Turcica tyrannis, non enim erit quinta monar-
chia, etsi horrendas vastitates faciet.

Tandem vero eum rumores ex Oriente Ier-
rebunt. Reprimetur non humanis viribus, sed
divinitus. Res ostendit iam annis ducentis reges
Europae raro feliciter dimicasse cum Turcis.
Quanquam autem mansurum est regnum Gog et
Magog‚ id est, Turcicum, usque ad mundi finem,
ut Apocalypsis monet, tamen ante finem aliqua
fiet inclinatio regni Turcici‚ ne Ecclesiam Dei
prorsus obruat. Et fiet ea inclinatio divinitus,
sicut postea dicit, Filium Dei dimicaturum esse
pro populo suo, Stabit, inquit, dux magnus
Michael, id est, Christus, pro populo suo,

Similia fient et in regno pontificio. Aula
pontificis est inter duo maria, Adriaticum et Tyr-
rhenum. Et quidem haec aula titulo ipso pro-
fitetur se in Ecclesia dominari, cum eam late pro-
fanaverit idolis. Sed Idumaei aliqui taxabunt
errores, id est, homines aerumnosi, quos Epi-
scopi tenentes ordinariam potestatem, tanquam
alienos a populo Dei aspernabuntur‚ ut Iudaei
contemnebant Idumaeos. Tales aliquos pios et
doctos viros subinde Deus excitavit, qui Evan-
gelii doctrinam repurgarunt, idola reiecerunt, et
Ecclesiam de vera invocatione docuerunt.

Etsi autem doctrinae certamina labefacta-
bunt autoritatem Episcoporum, tamen mansurae
sunt reliquiae pontificii regni. Nec armis consti-
tuetur melior status, sed quo magis illucescet ve—
ritas, eo magis ruet autoritas eorum, qui idola
defendunt.

Sciant igitur Scholastici fore doctrinae cer—
tamina, et ad haec se praeparent, confirment ani-
mos Evangelii cognitione, et sciant sibi ducem
Christum adfuturum esse, qui, ut infra dicitur,
hoc ipso tempore stat pro filiis populi sui, id est,
defendit et servat eos, ne a diabolo et eius orga—

ΙΝ DANIELEM PROPHETAM COMMENTARIUS.

 

974

nis prorsus opprimantur et extinguantur. Quod
enim Deus subinde excitaturus sit aliquos, qui
idola taxaturi sint, et quod sint futura doctrinae
certamina , testatur dictum supra recitatum: Docti
docebunt multos. Cogitent igitur pii Scholastici
Deum praecipue hoc officium flagitare a genere
humano, videlicet studium discendi et explicandi
Evangelii, sicut Christus iuquit: ln hoc glorifi-
catur pater meus, ut fructum copiosum feratis,
ct fiatis mei discipuli, id est, discatis et propa-
getis Evangelium. Cogitent poenas, quas Deus
his, qui studia piae doctrinae negligunt, mina-
tur, cum ait: Quia repulisti scientiam, repellam
te. Econtra doctis hic coelestia et aeterna prae-
mia proponuntur: Qui ad iusticiam mullos
erudiunt, fulgebunt ut stellae in perpetua aeter.-
nitate.

Caput XII.

Extrema pars vaticinii ait paulo ante resur-
rectionem futuras ingentes aerumnas Ecclesiae.
Dixi autem supra praemoneri nos, ut animi con-
firmentur, ne deficiant a Deo, vel saevitia fracti
impiorum , vel exemplis et iudiciis hypocritarum.
Ac semper oportet nobis notam esse et infixam
animis hanc doctrinam, quod Ecclesia sit sub—
iecta cruci, et cur sit subiecta, videlicet, quia vult
Deus ab Ecclesia intelligi iram adversus peccatum,
quam mundus contemnit. Sunt et aliae causae,
quas nunc non recenseo.

Et ut languidior est natura generis humani
confecta senio, ita impetus ad virtutem sunt se-
gniores. Quos habet iam mundus bellatores,
oratores, artifices conferendos veteribus? Cre-
scunt igitur in hac infirmitate naturae vitia, igna-
via, amor voluptatum, mollities animi, impa-
tientia, inconstantia, perfidia, stulticia, ut in
delirantibus, persuasio propriae sapientiae. Ex
his fontibus oriuntur et in imperiis et in Ecclesiis
magni turnultus. Fit igitur vera Ecclesia angu-
stior. Et haec ipsa, tanquam senectae imbecilli-
tate, plurimum habet morborum.

Hanc ultimam aetatem David prospiciens,
orat voce universae Ecclesiae Psalmo septuagesimo
primo: Ne proiicias me tempore senectutis, cum
defecerit virtus mea, ne derelinquas me. Tristis-
sima oratio est, si quis tempora conferat, et con-
sideret ultimae aetatis miserias, Magnae erant
calamitates Ecclesiae tempore excidii Ierosolymi-

