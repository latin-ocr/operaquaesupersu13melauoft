145 ΙΙ. LIBER

Quid est noticia ?

Noticia alias significat actionem, alias habi-
tum, hoc est, durabile quoddam lumen, ut sic
dicam, in mente, quo utimur cum volumus, ut
ars est lumen durabile. Sed loquamur de actione.
Noticia est mentis actio, qua rem adspicit, quasi
formans imaginem rei, quam cogitat. Nec aliud
sunt imagines illae seu ideae, nisi actus intelli-
gendi. Nec huius admirandae actionis alia potest
tradi illustrior descriptio, quam quod sit sorma-
tio imaginis.

Saepe autem iam dictum est, copulatum esse
intellectum cum sensibus interioribus, Postquam
sensus exterior accepit species sensibiles, ut oculi
leonis et cervi, transmittunt eas ad sensus interio-
res. Ibi cerebri motu et spiritibus formantur co-
gitationes, quae sunt imagines rerum, quae cogi-
tantur seu aspiciuntur. Eodem modo et mente
pingimus imagines, ut unusquisque cogitans suos
parentes, in ea ipsa actione format eorum imagi-
nes. Architectus cogitans domum, pingit imagi-
nem eius, et de ea iudicat. Tantum propemodum
dici potest, cum quaerimus, quid sit noticia. Mi-
raudo autem consilio Deus noticias voluit esse
imagines, quia in nobis umbras esse voluit signi-
ficantes aliquid de ipso. Aeternus pater sese in-
tuens gignit filium cogitando, qui est imago
aeterni patris. Sed de his significationibus infra
rursus dicemus.

Nunc usitatas adpellationes recitabo. Noticia
intuitiva dicitur, cum cognitio rei praesentis si-
mul per sensum et mentem accipitur, quare tan-
tum est singularium ‚ ut cum oculi et mens simul
aspiciunt picturam in pariete. Et quia hic gradus
noticiarum maxime illustris est, vetustas dixit no-
ticias intuitivas similes esse definitionum. Ut de—
finitio magis perspicua absynthii dari non potest,
quam cum oculis cernis colorem et figuram, et
gustas lingua saporem.

Abstractiva noticia nominatur, qua absentia
cogitamus, ut cogitamus absentes amicos. Nam
memoria in cerebro est tanquam cella, in quam
velut sigilla imaginum, quas formavit cogitatio,
impressa sunt, quas aspicit mens quoties vult.
Est et sua memoria in rationali anima inorganica.
Sunt autem abstractivae noticiae universalium , et
ratiocinationum ‚ et aliorum quae non immediate
sensu accipiuntur.

Manu-n. Ona. voi.. XIII.

DE ANIMA. 146

Iam haec consideratio ad dialecticos pertinet,
ubi a priori, nbi a posteriori, ubi a causis, ubi
ab effectibus aut signis ratiocinatio progrediatur.

Alia divisio intellectus.

Ut vocabula quaedam usitata interpretemur,
adiicienda est et alia divisio, qua discernunt in-
tellectum speculativum et practicum. Sciendum
est autem, hac divisione non significari diversas
potentias, sed unicam potentiam intelligentem
circa diversa obiecta versantem, alias circa specu-
labilia, alias circa deliberationes de actionibus, ut
iidem oculi cernunt colorem et figuram. Pote-
rant et plures tales differentiae obiectorum addi,
nt mechanicus intellectus in architecto. Haec
breviter adscripsi, ut iuniores varietatem adpella-
tionum considerent, et eas recte interpretentur.

Varie usurpatum est et vocabulum Rationis.
Interdum significat utramque partem , intellectum
gubernantem et voluntatem obtemperantem , ac
frenantem contrarios impetus. Ita Platonici con-
iunctas duas potentias, intellectum recte iudican-
tem, et voluntatem obtemperantem nominant ἡγε-
μονικὸν. Aristoteli plaerumque λόγος significat
noticiam gubernantem, ut cum ait in primo libro
Ethicorum: Ratio hortatur ad optima, id est, na-
turalis noticia, quae est radius divinae sapientiae
insitus menti humanae. interdum non potentiam,
sed argumentum significat. Ut, sic volo, sic iu-
beo , sit pro ratione voluntas. De hac diversitate
longae descriptiones a multis traduntur, quae ta-
men sacile diiudicari potest, si quis sit admoni-
tus, varios esse usus vocabuli.

Conscientia est totum argumentum seu iudi-
cium in mente seu potentia cognoscente, quo recte

 

facta adprobamus, et delleta improbamus, quod
iudicium ordine divinitus sancito, sequitur in
recte factis tranquillitas cordis, etin delictis dolor
cordis, puniens et destruens reum delicti.

Condita est enim hominum natura a Deo, ut
et conformis esset Deo, et viveret, non ut dolore
extingueretur. Quare si esset conformis Deo, et

i corda congruerent cum recto indicio, laetarentur

ι benefaciendo ante factum et post factum.

Nunc vero in hac pravitate cor ante delictum
ardet suis flammis pugnantibus cum recto iudicio,
nec formidat scelus. Quia vero iusticiae Dei est,
destruere naturam non obedientem, ideo sanxit
hunc ordinem, ut dolor tanquam carnifex post

10

