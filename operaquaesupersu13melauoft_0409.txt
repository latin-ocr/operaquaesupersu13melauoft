 

ll. ARGUMENTUM IN ESAIAM PROPHETAM,

PHILIPPI

MELANTHONIS.

(Editum haud dubie ex schedis Melanth. a Peucero in opp. Witeb. T. 11. p. 398.)

Causae, cur et quomodo Prophetae inde usque
ab initio generis humani missi sint, sumantur ab
ipsa patefactione Dei, et promissione tradita, mox
post lapsum primorum parentum. Sunt enim
haec summa Dei beneficia, quod certis et illustri—
bus testimoniis sese patefecit generi humano, et
tradidit promissionem de Mediatore, per quem et
propter quem generi humano iusticia et vita aeter-
na restituenda esset. Haec etsi multi fabulis poe-
matum similia esse cogitant, tamen nos in Eccle-
sia scimus esse vera et certa et confirmata subinde
illustribus testimoniis.

Estque haec praecipua causa ‚ cur Prophetae
vocati et missi sint, ut per viros antecellentes te-
stimonia ostenderentur patefactionis divinae, et
per eos renovaretur doctrina de Deo, et promissio
de Mediatore repeteretur et illustraretur.

Et quanquam multa politica Prophetae gu—
bernarunt, ut Ioseph regnum Aegypti rexit, Sa-
muel, Helisaeus reges unxerunt: tamen haec ne-
gocia non sunt praecipua pars prophetici ministe-
rii, sed suerunt occasiones miraculorum, in qui-
bus Deus illustria testimonia de sese ederet. Multi
ignari doctrinae Christianae, cum audiunt nomi-
nari Prophetas, intelligunt tantum gubernatores
politicos, praestantes aliis consilio et felicitate,
quales fuerunt apud Ethnicos Zaleucus, Solon
aut alii legumlatores sapientes et felices.

Sed nos sciamus praecipuum munus esse
omnium Prophetarum , inde usque ab Adam ‚ ut
per eos testimonia patefactionis divinae ostendan-
tur, et renovetur promissio Evangelii, et tota
doctrina de Deo repurgetur, et Ecclesia instau-
retur.

Fiunt autem miracula, ut diversis tempori-
bus, ita et in negociis diversis. Servari Noe fa-
miliam in diluvio ‚ testimonium fuit et est omni-
bus seculis postea, Deum vere se patefecisse, et
eius doctrinae autorem esse, quae Nohae voce
propagata est.

Talia testimonia fuerunt, nasci, Isaac ex ma-
tre sterili et effoeta, praedictiones et tota guber-
natio Ioseph in Aegypto, eductio populi ex
Aegypto, victoriae Iosuae, in quibus Sol, omisso
suo itinere, non progressus est biduo. Resusci-
tatio mortuorum facta ab Elia et Elisaeo, Solis
regressio tempore Esaiae facta. Denique omnes
mirandae victoriae et liberationes factae in guber-
natione Prophetarum, testantur Deum se patefe—
cisse et veram esse Prophetarum doctrinam. Aliis
temporibus aliae fuerunt politiae, et alii Prophe-
tae aliis maiores fuerunt. Sed tamen causa prae-
cipua, cur missi sint, eadem est, idem ministe-
rium et doctrina eadem est.

Definitio igitur Prophetae teneatur. Pro-
pheta est persona immediate a Deo vocata ad do-
cendum Evangelium‚ et ad consilia certa politica,
habens testimonia divina, quod non erret. Iam
hic initio bonitatem Dei immensam consideres,
ut ei gratias agas, quod toties renovavit doctrinae
lucem. Ut in acie post alios manipulos alii collo-
cantur, ita continua successione non longis inter-
vallis, Prophetae missi sunt, post Adam Seth,
deinde Henoch, Manisalem, Noha, Sem, Abra-
ham, Isaac, Iacob, Ioseph, Moses, Iosuae, et
post hos alii. Deinde Samuel, Nathan, David,
Ahias Silonites, Elias, Elisaeus. Post Elisaei
mortem anni quinquaginta sunt aut circiter, usou

