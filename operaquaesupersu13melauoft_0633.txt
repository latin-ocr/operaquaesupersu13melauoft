 

Enarratio Psalmi Dixit Dominum, et aliquot sequentium,

scripta anno M. D. XLII. ot sequenti, ac publico proposita

u

Casparo Cruciyero Doctore.

Reverendo viro, eruditione et virtute prae-
stanti D. Gasparo Bornero Doctorz' Theo-
loyiae in academia Lipsiea, amico sao veteri
et praeceptori carissimo.- Caspai· Craciyer
leeoloyiae Doctor S. D.

Saepe mihi de hominum vita cogitanti, et omnium
aetatum historiam, acerrimasque summorum vi—
rorum contentiones ‚ quarum multae inanes, mul-
tae exitiales ipsis et suis civitatibus suerunt, in-
tuenti, venit in mentem Senecae dictum, cuius
haec sunt verba: Magna vitae pars elabitur homi-
nibus male agendo, maxima nihil agendo, Tota
aliud agendo. Quo dicto vere quidem maxima
pars generis humani vituperatur, sed tamen nisi
multorum labor Deo gratus, et ipsis ac aliis in
omnem aeternitatem salutaris esset, frustra con-
ditum esset genus humanum, imo prorsus temere
ferretur, ut illa Democriti corpuscula, et quibus
hunc mundum fabricat, quae, ut Lucretius in-
quit: Miris

Multa modis volitant aeterno percita motu.

Quanquam igitur haec mortalis vita calami-
tosa et misera est, et horrendi ac perniciosi sunt
multorum furores, tamen Deus ex hac misera
massa generis humani aeternam filio haeredita—
tem, et Ecclesiam colligit, cuius militia non est
inutilis. Nec siAlcibiadi male agendo, Margitae
Homerico nihil agendo, Pericli, Demostheni, Ca-
toni Uticensi et similibus aliud agendo, id est,
stulta πολυπραγμοσύνῃ non necessarias res mo-
vendo, vita inutiliter elapsa est, propterea Moisi,
Samuelis labores, Iosuae, Davidis praelia, EUM,
Elisaei, Esaiae, Ieremiae, Danielis πολιτεύματα,

 

fuerunt inanes contentiones. Imo ad hos labores,
quales in Ecclesia, David ‚ Esaias, Baptista, Pau-
lus sustinuerunt, condita est hominum natura.
Haec militia Deo grata est, nec tantum seruit huic
interiturae vitae, ut Augusti gubernatio, sed ae-
ternam Deo Ecclesiam colligit.

De his laboribus inquit Paulus: Non erit in-
anis labor vester in Domino. Et Psalmus primus:
Et folium eius non defluet, etc. Discernamus igi-
tur hominum studia, omittamus ambitionum et
aliarum iniustarum cupiditatum certamina, et
primum omnium agnoscamus nos in Ecclesiam a
Deo vocari. lbi modeste faciamus operas manda-
taS, nec geometricam proportionem conturbemus.

Tali in loco qui sunt, Deo gratias agant pro
tanto beneficio, quod ad munus salutare in vita
vocati sunt, ardeant studio bene merendi de Ec-
clesia ‚ faciant necessaria, et petant ut Deus adiu-
vet labores et gubernet exitus, qui prospici omnes
humano consilio certe non possunt. Tale curri-
culum nec inutile est, nec infelix.

Saepe igitur de te pro nostra amicicia cogi-
tans, tibi et patriae meae gratulor, cum te tot
iam annos praeclare de Ecclesia mereri video, do-
cuisti optima fide et me et alios, neque hanc mi-
litiam Senex deseris. Custos es disciplinae, gu—
bernas oeconomiam scholae necessariam. Hae
operae cum ad aeternam Ecclesiam colligendam et
tuendam prosint, longe antecellunt Periclis aut
Fabii gubernationi, et praemiis ornabuntur, non
in Olympiis aut Pythiis‚ sed in illa dulcissima
consuetudine Dei, inter Patres, Prophetas, Apo-
stolos, quorum sumus discipuli, nbi de mirandis
consiliis Dei philosophabimur, cur Ecclesiam tan-
tis aerumnis in hac vita subiecerit.

