129 11.

vel acquiescat homo, vel poenam et destructio-

nem sentiat.

Ac dixi supra, ipsam cordis substantiam ad-
fectuum fontem esse. Multum igitur refert, quale
sit temperamentum cordis. Calidius et siccius,
celerius et vehementius incenditur ira.

Sciendum et hoc est, alios humores cieri aliis
adfectibus, Ut ira, quia fit inflammto corde, ciet
ardentissimum humorem ‚ scilicet rubram bilem,
quae effusa, reliquum sanguinem inficit, qui alio-
qui tam a spiritibus irati cordis accensus est. Ut
Virgilius lib. 8. inquit, loquens de irato Hercule:

Hic vero Alcidae furiis exarserat atro
Felle dolor.

Fel nominat atrum, quia ut adfectus ipsi,
ira et moesticia inter sese miscentur, ita utrinque
exaestuant humores, ex felle, rubra bilis, et ex
splene, atra bilis. Nam in tristicia cor fugiens,
attrahit ex splene lentum humorem melancholi-
cum, qui effusus, cum sub costis in sinistro latere
confluit, facit oppilationes, et adfert periculosos
morbos hypochondrios. Nosse autem causas et
organa adfectuum, et motus humorum in singulis
generibus, conducit eo, ut maiore cura et ipsi
adfectus regantur, et partes corporis concussae
foveantur.

Addenda est etiam doctrina valde utilis et
vere philosophica, de regendis adfectibus, quae
eo diligentius consideranda est, quia vox divina
in illa vetustissima concione ad Cain inquit: Sub
te sit adpetitus tuus, et tu domineris eius.

Indidit Deus radios suae sapientiae mentibus
humanis, ut discernamus recta et turpia, et co-
gitemus, qualis sit Deus, videlicet sapiens, verax,
bonus, beneficus, castus, liber, iudex et vindex,
et sciamus velle eum, ut creaturae rationales cum
ipso congruant. Et quanquam nunc in hac de-
pravatione hominum, libertas valde impedita est,
tamen voluit Deus aliquam libertatem reliquam
esse, et ut intelligi possit, ipsum esse agens libe-
rum, et ut frenum iniici membris, et reprimi ad-
fectus possint.

Ut autem haec gubernatio magis fiat perspi-
cua, intueamur imperia, nam haec imitari natu-
rae humanae ordinem debent.

Gubernatio in imperiis duplex est.
nominatur δεσποτικὴ , altera πολιτικὴ.
Facilius autem intelligitur δεσποτική , id est,

herilis, cum videlicet coacti obediunt inferiores,
ΜειΑΝΤΗ. Ormi. Vot. XIII.

Altera

LIBER DE ANIMA.

 

130

ut cum homo inquietus impeditur carcere ‚ ne tu-
multuetur.

Altera, quae nominatur πολιτικὴ, est, curn
suadendo flectuntur animi civium, ut volentes
obtemperent, quia videlicet bono aliquo aut metu
mali moventur, ut legi non repugnent, ut, cives
Attici volentes obtemperant Thrasybulo ferenti
legem, ne exules repeterent sua patrimonia, ex
quibus iniuste eiecti erant. Etsi enim multi ex
praecipuis civibus magnis damnis adficiebantur,
tamen quia facultatum repetitio motura erat nova
bella, pacis publicae causa malebant suo carere.
Hoc bono moti, legem volentes accipiebant,

Ita in homine duplex est gubernatio, altera
δεσποτικὴ, qua mens et voluntas cogunt loco-
motivam, ut externa membra vel reprimantur,
vel incitentur, ut in ardentissima siti possunt ta-
men mens et voluntas imperare manibus, ne po-
culum attingant. Sic sunt conditi nervi, ut men-
tis et voluntatis imperio cieantur. Ita per loco-
motivam velut carcere membra externa coherceri
possunt, etiamsi adfectus in corde repugnent.
Imo et adpetitiones cibi et potus hoc modo fre-
nantur. Nec obscuritas est huius et libertatis et
gubernationis, quae quidem custos est totius ex-
ternae disciplinae, Et docendi sunt homines, ut
hunc gradum intelligere discant et exerceant,
quia Deus severissime praecipit, ut hoc modo ex-
terna membra frenentur.

lta Achilles, etsi ardet ira, tamen retractus
a Pallade, id est, ratione commonefactus, impe-
rat manibus, ne stringant gladium.

Secunda gubernatio in homine est ea, quae
nominatur πολιτικὴ, cum non tantum externa
membra per locomotivam cohercentur, sed ipsum
cor congruit cum recta ratione, et honesta volun-
tate, motum persuasione. Ut cum filius Thesei
Hippolytus abstinet a noverca Phaedra. Consen-
taneum est enim, eum corde abhorruisse ab ea,
cogitantem incestam consuetudinem non esse leve
scelus, et puniri divinitus atrocibus poenis. Cum-
que talis consonantia est recti iudicii, voluntatis,
cordis et externorum membrorum, ea actio iuste
nominatur virtus. Sed rara est in hac hominum
infirmitate. Et sicubi est talis virtus, ut in Sci-
pione, non est sine singulari motu divino, sicut
honeste dictum est a Cicerone: Nulla excellens
virtus est sine adflatu divino.

Ecclesia habet illustriora et plura exempla,
ut Ioseph fugientis illecebras dominae. Item Da-

9

