851

Canonicos et Monachos eiicere ex possessionibus Î™
facultatum ecclesiasticarum, et curare ut idonei
ministri cum coniugibus et liberis honeste aleren-
tur. ltem ut pauperes scholastici ex ecclesiasticis
facultatibus sustentarentur, ad conservanda stu-
dia Ecclesiae necessaria, sicut inquit Paulus: Ne-
mo militat suis stipendiis, Quare victus non so-
lum docentibus, sed etiam discentibus debetur.
Et iniustissimum est suppeditare luxui canonico-
rum, et interea negligere non solum Pastores, sed
etiam ipsa studia, quae sine publicis auxiliis con-
servari non possunt.

Nec habent potestatem superiores Domini
transferendi ad se illa bona ecclesiastica defrau-
datis Ecclesiis, hoc est, quantum opus est Eccle-
siis, impertire debent. ld debebant facere etiam
si de proprio esset largiendum, quanto magis ante
partae res Ecclesiis conservandae sunt.

Sed si superest, aut sunt bona quae Ecclesia
non potest administrare, quia Episcopis non con-
gruunt politica imperia, haec superior Dominus
recte ad se transfert, ut superiores Domini de-
bebant imperia, ditiones, exercitus Episcoporum
ad se transferre, sed interea curare, ut ex bonis
prospiceretur Ecclesiis.

V.

Quinto, ln mutatione regni Deus non obli-
viscitur Ecclesiae suae, sicut Christus nos conso-
latur, Matth. 24: Cum audietis rumores bello-
rum, ne turbemini. Prudenter enim discernenda
sunt regna mundi a regno aeterno, quod est Ec-
clesia. Et quanquam bella concutiunt Ecclesias
in mutationibus regnorum, tamen pii debent in-
tueri hanc consolationem, quod Ecclesia sit aeter-
num regnum, uon debent desperatione desciscere
ad impios, sicut fit nunc in Graecia. Contra hanc
infirmitatem consolari pios Christus voluit: Cum
audietis rumores bellorum, ne turbemini.

Itaque hic in regni mutatione Deus rursus
evehit Danielem, et attribuit ei maiorem autori-
tatem, quam antea habuit, ut novi reges etiam
convertantur ad agnitionem Dei, ut servetur Ec-
clesia, et extent publica miracula, quae testen-
tur hunc populum habere verbum Dei et veros
cultus.

Non tantum huic regi denunciant exitium
verba scripta in pariete, sed exemplum in ge-

nere siguificat modum mutationum omnibus tem-
poribus,

PHIL. MEL. SCRIPTA EXEGETICA.

852

Prima vox Mane, id est, numeravit, signi-
ficat Deum constituere metas tyrannis, ultra quas
progredi non possunt, Consolatur itaque omnes
pios omnibus temporibus, ut sciant saevitiam
nec perpetuam nec diuturnam esse, sicut Psalmus
inquit: Fiant dies eius pauci etc. Quare prima
vox admonet principes de iudicio Dei, quod metas
eis constituerit, Consolatur pios quod non sit du-

ratura saevitia , sicut omnium temporum historiae
testantur.

Reliquae duae voces loquuntur de poenis.
Est autem regum et gubernatorum prima poena,
autoritatis amissio, sicut dicitur Psal. 107.: Effu-
sus est contemtus super principes, et errare fecit
eos in invio, et non in via, et adiuvit pauperem
ex afflictione, et pavit familias ut oveS. Cum enim
imperia stent divinitus, Deus addit gubernatori-
bus autoritatem, ut 1. Regum 10.: Et abiit-cum
eo pars exercitus, quorum Deus tetigerat corda.
Et alio Psalmo: Qui dat salutem regibus, Et
exempla omnium aetatum testantur, heroicos vi-
ros autoritate valuisse, et non humanis modis aut
viribus retinuisse voluntates. ldeo quandocunque
impendet mutatio, autoritas mutatur. Aliter iu-
dicat consensus bonorum, alio inclinant animi,
quam ante, ut nunc de statu pontificio apparet.

Altera poena est ultima, videlicet regni
amissio, Ut Sauli succedit David, et hicChaldaeis
et Assyriis succedunt Medi et Persae. Atque ita
finis est primae monarchiae et aurei regni.

Desinant igitur nunc quoque tyranni opibus
et potentia sua confidere, et cogitent se facili casu
posse amittere sua imperia: Ut illud florentissi-
mum reguum occupaveruntPersae, qui admodum
exiguas vires initio habuerunt. Agnoscebant igi-
tur divinitus se potitos esse Babylone, nam et
Xenophon scribit, Captam esse urbem tali tem-
pore, cum celebrarentur dies festi, et agitarentur
convivia magna securitate, Alludens hauddubie
ad hoc convivium a Daniele descriptum.

Scribit etiam apud Cyrum fuisse duos prin-
cipes ex regno Balthasaris, Gobriam et Gadatam,
qui primi ingressi sunt urbem atque arcem, et re-
gem trucidaverunt, narn Gobriae filium in vena-
tione rex Balthasar iniuste per invidiam occiderat.
Ex horum et similium sermonibus hand dubie
Daniel cepit innotescere duobus regibus, Dario et
Cyro. Etsi autem hunc Darium Medum ante Cy-
rum Graeci non. nominant, tamen videtur ille

