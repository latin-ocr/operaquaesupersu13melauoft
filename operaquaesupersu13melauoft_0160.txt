295

Sic igitur respondeo: Physici non solum
gignunt mixta corpora ex elementis, sed quaerunt
etiam causas, cur elementa inter sese misceri, ac
transmutari possint, quia causas generationum et
corruptionum in natura scrutantur. Non possunt
autem corpora inter se transmutari, nisi subiectum
cognatum sit, recipiens alteram sormam, abiecta
altera. Ex aqua non posset gigni aer, nisi ma-
teria aquae recipere posset sormam aeris, priore
forma abiecta. Alioqui fieret ae‘r ex nihilo. Sed
natura testatur, non gigni ex nihilo aliquid. Si
enim id quod suit aqua, prorsus deleretur, nec
qnasi commune semen maneret, ut ita dicam,
prorsus ex nihilo a'elr post dissolutam aquam exi-
steret.

Ut igitur transmutari inter se elementa pos-
sint, necesse est commune aliquod et cognatum
principium esse, recipiens mutationes. Id cogna-
tum in elementis dicitur materia, et principium
corporum , et ultimum subiectum generationum.

Erudite igitur Physiei non ab elementis, sed
a materia exordiuntur, ut ostendant transmuta—
tiones non fieri ex nihilo, et monstrent, cur ele-
menta inter se transmutari possint. Hic duae
sententiae communissimae‚ quaein Physicis suh-
inde repetuntur, statim in aditu operis se ofse-
runt. Prior: Ex nihilo nihil fit, quod intelligas
de naturalibus generationibus, quales nunc sunt
in natura sic ordinata. Caeterum doctriua Eccle-
siae adfirmat, Deum ex nihilo condidisse totuin
mundi opificium, et animantia, quae continet.
Sed Aristoteles ideo mundum esse aeternum dis-
putat‚ ne ab hac sententia discedat: Ex nihilo
nihil fit. Ideo mundum necessario cum prima
causa existere cogitat, et tamen Deum mundi cau—
sam esse concedit, videlicet, ut ignis est causa
caloris, qui semper simul est curn igne.

Fatetur et hoc, uon oriri motum a materia,
sed ab illa ipsa efficiente causa.

Altera sententia postea profutura est in mul-
tis (lisputationibus etiam Medicorum: ln omni
mutatione oportere subiectum cognatum esse,
quod recipit formam. De hac sententia infra (li-
cetur, ubi disputabitur, quae corpora a quibus
adlici possint, seu qnae naturae inter sese agant
et patiantur, ut calidum proprie non certat cum
albedine, nec figura cum caliditate aut frigiditate,
aut humiditate, aut siccitate. Sed certantia inter
se mutua actione, oportet esse, ut infra dicetur,
genere convenientia et differentia specie, ut ca-

SCRlPTA PH. MEL. AD HtsT. PROF. ET PHILOS. SPECTANTIA.

 

296

lor et frigus genere conveniunt, et specie differunt.

. Haec obiter hie recitamus, ut illae communissi-

mae sententiae statim initio discentibus familia-
res fiant.

Quot sunt Principia?
Et quid est sslaterz'a?

Tria esse principia Aristoteles dicit, mate-
riam, formam, et privationem. Et cur hunc
numerum posuerit, postea dicemus, explicatis
definitionibus.

Materia est primum subiectum unicuique,
ex quo fit aliquid, tanquam ex eo, quod inest,
ac non secundum accidens, et in quod ad extre-
mum res resolvitur. Haec descriptio videtur ob-
scura, quia nec cernitur oculis, nec est unquam
materia sine ulla forma. Sed cogitatione discer-
nendum est subiectum, in quo forma et recipitur
et pellitur.

Plato in Timaeo haec crassius pingit, quasi
digitis monstraturus materiam. Iubet elemen-
tum aliquod intueri‚ quod cum varias formas
induat, intelligi oporteat esse aliquam natu-
ram capacem variarum formarum, priorem
ipsis elementis, ut cum videmus aquam alias
dissipari in aerem, postea ae'rem fieri ignem,
alias concretam aquam densari, ac terram fieri.
Non aqua, inquit, sed illud quod alias aquae spe-
ciem habet, alias aliam speciem, prima corpo-
rum quasi mater est. His enim verbis in Timaeo
utitur: πάσης γενέσεως ὑποδοχὴ οἵον τιθήνη,
id est, omnis generationis receptaculum est, ve-
lut nutrix.

Hanc quasi imaginem aspicientes, videlicet
varias aquae mutationes, facilius cogitare possu-
mus, esse aliquod commune elementis subiectum.
Et considerata hac imagine facilius Aristotelica
definitio intelligetur.

Ac ordine verba definitionis expendantur.
Dicitur materia primum subiectum, ut significe-
tur natura quaedam elementis communis.

Deinde sequitur in definitione apud Aristo-
telem: ΕΚ quo fit aliquid, tanquam ex eo quod
inest. Vult enim significare, materiam in com-
posito manere, cum siunt substantiae, et substan-
tiarum originem esse materiam. Fit autem non
secundum accidens. Id dicitur ad discernendas
generationes, et artificiales mutationes. Nam
curn statuarius ex lapide Mercurium facit , fit ati-
quid, sed per accidens. Manet enim substantiae

