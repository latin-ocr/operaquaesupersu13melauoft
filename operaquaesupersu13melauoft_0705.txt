1389

conio, quod sint benedictin Deo, id est, ha-
bentes Deum placatum, faventem, cumulantem
eos omni genere bonorum. Discernit ergo hunc
coetum, habentem verbum et promissiones, ab
omnibus aliis gentibus· Solius huius populi haec
est gloria, quod vere habeat et colat Deum, quia
hahet verbum, habet testimonia operum Dei, sa-
cerdotium et regnum divinitus institutum. Quare
in hoc populo vere potest conspici Deus. Hanc
gloriam non habent aliae gentes, quae etiamsi
habent aliquam noticiam quod sit Deus: tamen
quia sunt sine verbo, quo se patefecit Deus , non
recte apprehendunt Deum, non agnoscunt eius
beneficia, sed, ut supra dixi, iactantur erranti-

bus opinionibus de Deo, non vere statuunt Deo Ι
curae esse res humanas, Deum ubique adesse, ’

omnia regi et gubernari ipsius consilio et potentia,
certo respici, recipi et exaudiri credentes propter
Filium promissum: sed putant res humanas te—
mere et casu ferri. Quare non vere timentDeum,
non confidunt Deo, non invocant nec expectant
bona a Deo. Hace est caecitas et ignoratio huma—
na, cum homines carent verbo divinitus tradito,
Econtra pii, qui habent hoc summum bene-
ficium, hi demum recte apprehendunt Deum,
vident et agnoscunt eius praesentiam, quod sit
conditor et conservator omnium rerum, quod
gubernet omnia, quod irascatur peccato, puniat
improbos, et benefaciat iustis. Nec tantum hanc
legis noticiam habent, sed etiam norunt promis-
siones Evangelii, quod Deus velit condonare pec-
cata, et recipere homines propter Filium suum,
quem voluit fieri victimam pro nobis. Quare vere
agnoscunt Deum, sciunt eum irasci peccato, ideo
vere timent, rursus sese erigunt fiducia miseri-
cordiae promissae propter Christum, et hac fidu-
cia invocant. Itaque praestant veros cultus, ex-
pectant etiam et petunt a Deo corporalia bona,
necessaria in hac vita, victum, defensionem, pa-
cem publicam etc. Tales ergo vere praedicant

Deum, quod hic Deus, cuius verbnm habent, sit ἵ
vere Deus, omnipotens, conditor et conservator ³
gubernet π

omnium rerum, qui ubique adsit,
omnia, et impertiat divina beneficia, et verbum,
quo agnosci et coli possit, det item hona corpo-

ralia, victum, defensionem, conservationem sta- Ῑ

tus politici etc.

Haec praedicat bic versus: Coeli coelorum ἐ
Domini sunt, id est, hic Deus ubique adem!

gubernat et conservat universam naturam rerum,

lx. COMMENTARH IN PSALMOS.

 

1390

ac ita agnosci vult, quod ubique respiciat, exau-
diat, servet pios, etc. Deinde: Terram (ledit
filiis hominum, id est, ille ipse Deus etiam dat
bona corporalia, necessaria in hac vita, regimen
politicum, defensionem etc. Haec etiam largitur,
ut Ecclesia in mundo durare possit, ut pii ha-
beant aliqua commoda vitae. Haec suut Dei be-
neficia, nec sunt in potestate humana, etiamsi
impii et tyranni rapiunt imperia, conantur oppri—
mere pios, eripiunt eis commoda vitae, etiarnsi
diabolus per homines improbos saepe perturbat
statum, et tranquillitatem rerumpub. bellis, se—
ditionibus et aliis modis: tamen Deus conservat
respub. et defendit pios, propter eos largitur pa-
cem et alia beneficia, ut sit aliqua Ecclesia.

Est autem observanda haec particula, quae
ait: Terram dedit filiis hominum, quia habet
utilem doctrinam de rebus politicis et earum usu,
testatur politicas et alias res necessarias ad rem
corporalem, esse res a Deo conditas, ad utilita-
tem humani generis, et ab ipso dari et conservari.
Quare significat earum usum concessum esse, et
approbari a Deo. Quia enim dicit baec appro-
bari a Deo seu esse dona Dei, sequitur esse res
bonas, et quod earum usus placeat Deo, sicut et
Paulus inquit de boc genere: Omnis creatura Dei
bona est. Quare res politicae, imperia, iuris-
dictiones, magistratus, divisio et proprietas re-
rum iuxta leges, contractus, iudicia etc, sunt res,

· quarum usum Deus approbat, et in piis usus

earum est opus Deo placens.

Haec prodest tenere ad refutandas imagina-
tiones hypocritarum et fanaticorum, qui damnant
usum rerum politicarum, aut certe non satis re-
verenter de eis sentiunt. Sed haec doctrina am-
plificat et ornat dignitatem magistratuum et re—
rum politicarum, vult nos reverenter sentire de
his, tanquam beneficiis divinitus donatis, excitat

⁸ etiam studium diligentius parendi legibus et ma-

gistratibus. Postremo 'naec sententia admonet et
eos, qui versantur in magistratibus, et reliquos,
ut meminerint his rebus corporalibus utendum
esse tanquam donis Dei, nec sic dari, ut homi-
nes arbitrentur potentia‚ gubernatione, opibus
aut aliis rebus pro sua libidine utendum esse,
contra voluntatem Dei, ad explendas suas volu-
ptates, aut ad aliorum iniuriam, et ad oppri-
mendos pios etc. Quia Deus qui est autor et da-
tor horum bonorum, uon vult ut ea habeamus.

