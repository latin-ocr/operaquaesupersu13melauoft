1 329

ram quotannis certam pecuniam , ut saepe reditus
a civitatibus emuntur. Probatur ab eruditis et
haec emtio. Nam hic quoque sunt substantialia
emtionis. Merx scilicet ius illud annui reditus
capiendi. Item precium et consensus. Cumque
ius fundatum esse in aliquo corpore debeat, in
hoc casu, ius fundatum est in universis bonis, ut
si in agro alicuius emta esset servitus, iter aut
actus.

Est igitur et in hoc casu vera ennio, sed il-
lud videndum est, ut vere referatur contractus ad
bona ipsa, non ad personas, hoc est, ut bona
possint sustinere id onus, et cum attenuata susti-
nere non poterunt, pro proportione de reditu
partem remittas.

Quod autem hic tertius casus sit emtio ‚ con-
firmat haec ratio. Maxime proprium est emtioni,
emtorem non habere ius repetendi precii. In hoc
casu emtor prorsus amittit ius repetendi precii.
Necesse est igitur vicissim aliquod ius tanquam
mercem in eum translatum esse. Nec potest hic
contractus esse mutuatio, quia dans mutuo reti-
net ius repetendi mutui.

Hi contractus, quos iam recensui, sunt ad-
modum usitati. Quare prodest eo, qui in Eccle—
siis docent, admoneri quae formae probandae
sint. Et haec exempla discrimen ostendunt inter
emtiones et mutuationes. Est enim mutuatio,
cum non emitur aliqua merx, sed pecunia sine
merce transfertur, ut tantundem pecuniae recipia-
tur. Hic contractus debet esse gratuitus, reddi—
tur enim tantundem. Quare si amplius daretur,
iam fuerit inaequalitaS, et lucraretur dans mn-
tuo, cum alter nihil reciperet. Tale lucrum in
mutuo⁷ quod petitur propter ipsam mutuationem
supra sortem, est proprie usura. Ideoque usura
exhaurit facultates alienas, quia is qni solvit usu-
ram, nihil recipit. Non potest autem esse per-
petua communicatio, ubi est inaequalitas, sed ne-
cesse est alteram partem exhauriri. Prohibet igi-
tur Deus usuram, sicut furta ant rapinas, qnia
sicut haec continent inaequalitatem, et exhau-
riunt alienas facultates, sic usura continet inae-
qualitatem, et est hirudo multo perniciosior pri-
vatarum et publicarum facultatum, quam cae—
tera furta.

Haec de usuris breviter adieci, ut studiosi ad-
moniti uno atque altero exemplo eruditius discer-
nere possint contractus, et sciant vere damnandas

MELANTH. OPER. Vox„ XIII.

IX. COMMENTARH IN PSALMOS.

 

1330

esse usuras, et prohibendam rapacitatem foenera-
torum, quae hoc tempore crescit, et grassatur
turpius et atrocius, qnam apud Ethnicos.

Pertinet autem ad officium eorum, qui in
Ecclesia docent, ut hoc peccatum reprehendant
et damnent, et hortentur magistratum, ut legibus
et poenis hanc rapacitatem prohibeant, quam Deus
et aeternis suppliciis et interdum magnis calami-
tatibus in hac vita punit. Athenis et Romae saepe
magnitudo foenoris et foeneratorum crudelitas,
excitavit seditiones et civilia bella, quae fuerunt
poenae cum aliorum vitiorum, tum etiam rapaci-
tatis et usurarum.

Hic etiam quaeri solet, An peccent non dan-
tes mutuo, cum tamen videatur esse officium in-
debitum. Respondeo, de his officiis indebitis,
de mutuatione, venditione, item de eleemosynis,
tenenda est regula Pauli: Ne tibi sit tribulatio et
aliorum alatur ignavia, aut luxus. Non peccat re-
cusans dare mutuo his , qui petunt extra necessi-
tatem probabilem, sicut plerique ad luxum et
profusiones petunt: sed peccat recusans dare mu-
tuo his, qui petunt in necessitate, quae habet
probabilem causam.

Idem sentiendum est de venditione et de
eleemosynis, ut si quis nolit mutuo dare honesto
patrifamilias vere egenti, aut sacerdoti inopi, si
possit illos iuvare sine suorum iniuria et egestate:
is haud dubie peccat. Haec regula traditur
1. loant 2: Qui habet facultates, et non dat egen-
ti ‚ quomodo manet dilectio [Dei] in eo?

Ac modum huius liberalitatis probabilem
praescribit Salomon, cum ait: Fontes tui deri-
ventur foras, et tu Dominus corum maneto, id
est, Deus non tollit proprietates et dominia ‚ non
vult dissipari haereditates seu possessiones singu-
lorum. Quia expedit reipub. cives habere certos
sundos- sicigitur danda est eleemosyna, ne ex-
cutiaris ex fundo, hoc est, ut princeps retineat
suum principatum, ut paterfamilias retineat suos
agros, suas aedes. Ideo inquit: Tu Dominus eo-
rum maneto. Sed fontes, inquit, foras deriven-
tur, id est, de fructibus impertiendum est aliis.
lta iubet, nos retinere fontes, et tamen inde edu—
cere rivulos et egentibus impertire.

Administrat negocia sna iuste.

Usitata translatio inquit, disponit sermones
suos in iudicio. Id Ebraica phrasi significat idem,
quod administrat negocia sua iuste.

84

Haec inter-

