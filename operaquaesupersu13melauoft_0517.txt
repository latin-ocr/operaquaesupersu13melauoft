1009 VIII.

beneficiis, et accusationes cum amplificatione:
Caeterae gentes ita deletae ac dissipatae sunt, ut
non sint restitutae: Vos etiamsi eratis dissipati,
tamen divinitus restituti estis, sicut inquit Iere-
mias: Misericordiae Domini, quod non consumti
sumus. Initio autem totam gentem accusat, postea
nominatim alloquitur sacerdotes,

offertis panem pollutum.

Loquitur autem de panibus propositionis, ut
noster textus nominat, de quibus extant mandata
” Exodi 25. et Levitici 24. ubi iubet panes 12 sin-
gulis sabbatis collocare in mensam tabernaculi.
Et singulos vult fieri ex duabus decimis Ephi, id
est medimni Attici. Erat autem decima ephi
septem sextarii farinae, et aliquanto amplius.
Erant igitur duae decimae quatuordecim sextarii.
Hinc intelligi potest panes grandes fuisse, et qui-
dem congruentes ad mensuram veteris demensi.
Chaenix farinae erat panis pro quatuor nummulis
nostratibus. Continebat autem chaenix duos
sextarios farinae. Ergo unus panis propositionis
continebat septem chaenicaS, ut unus panis sus-
ficeret usui hominis per septimanam.

Haec observentur, ut causa istius ritus et
utilitas consideretur, quia his panibus alebatur
huius sacerdotis familia qui suo tempore sacrifica-
bat. Quod autem inquit, Offerri panes pollutos,
praecipue de personis intelligatur, quae pollutae
erant impiis opinionibus, cultu idolorum, libi-
dinibus, odiis factionum, parricidiis, et tamen
offerebant, et fingebant haec sacrificia esse sum-
ma merita, ut Oniam summum sacerdotem cu—
ravit interfici irater Menelaus, et invasit summum
sacerdotium. Sic offerebant sacerdotes Pharisaei
et Sadducaei inquinati tetris erroribus et multis
sceleribus, Talium sacrificia sunt impia iuxta
dictum Pro. 15. victimae impiorum abominatio
Domini: Oratio autem rectorum placet ei, et Ec—
clesi. 4.: Melior est obedientia, quam victimae
stultorum, qui nesciunt quantum faciant malum.
Oseas: Misericordiam volo, non sacrificium.

Praevidet autem Spiritus sanctus in Prophe-
tis loquens de panibus pollutis etiam calamitatem
postremae Ecclesiae, in qua coena Domini hor-
ribiliter contaminata est. Nam sacrificuli papi-
stici adferunt ad eam pollutas mentes impiis opi-
nionibus et turpitudine vitae, et fit adoratio panis
extra institutum usum, quae est manifesta idola-
tria. Papam in magnis pompis praecedit equus

Mamm. Orza. Voc. XIII.

EXPLICATIONES IN INITIUM MALACHIAE.

 

 

1010

gestans panem consecratum, sicut Persicum re-
gem, praecedebat equus, gestans ignem, qui apud
Persas colebatur, et nominabatur Orimasda, id
est, lumen sanctum. Ad hanc totam profanatio-
nem accommodanda est haec tristis accusatio de
pane polluto, et de despectione mensae. Sic et
apud Esaiam tristissima querela est cap. 2&
Omnes enim mensae repletae sunt vomitu sor-
dium etc. Haec horrenda mala agnoscenda et
deploranda sunt, et orandus est Filius Dei, ut ipse
ea emendet, quaerenda etiam vera doctrina de
coena Domini et aliis cultibus.

DE COENA DOMINI.

Etiam vetustas recitat hanc definitionem.
Sacramentum est signum gratiae: iuxta hanc de-
finitionem recte intellectam nulli ritus seu gestus
instituti humana autoritate suntsacramenta. Item
ritus divini, qui non sunt proprie signa promis-
sionis (le Mediatore et gratia, nou proprie nomi-
nantur sacramenta, ut coniugium. Sed omissa
logomachia sciamus sacramenta in novo testa-
mento esse ritus institutos ab ipso Filio Dei, qui
sunt signa testificantia de promissione gratiae, ut
sunt Baptisinu5‚ Coena Domini.

Sunt autem instituti ritus propter publicas
et privatas causas ‚ publice sunt signa distinctionis
Ecclesiae a caeteris hominibus, ut baptismus et
coena Domini discernunt Ecclesiam ab aliis ho-
minibus. Vult enim Deus eam conspici, vult
agnosci Filium et exaudiri in toto genere humano,
sicut dictum est: Hunc audite. Item ‚ In omnem
terram exivit sonus eorum. Vult extare confes-
sionem, et notam esse invocationem Sanctorum.
Item, Coena Domini est nervus publicae congre—
gationis: quia enim Deus hoc modo colligit Eccle—
siam et non aliter, scilicet voce Evangelii, vult
hanc sonare in publicis honestis congressibus,
sicut dictum est: In conveniendo populum et re-
ges in unum, ut serviant Domino. Et ut talis
congregatio sit conspectior, et quasi foedere ali-
quo copulata, hic ritus additus est, qui est simi-
lis libationi usitatae patribus. Hae publicae cau-
sae non sunt obscurae.

Diligenter autem privata causa in singulis
consideranda est, videlicet quod sacramenta sint
testimonia voluntatis Dei erga nos. Ut enim in
promissione offertur gratia seu reconciliatio, sic
in his externis ritibus idem servatur, et ritus est

64

