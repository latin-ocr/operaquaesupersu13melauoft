859

Antigonus Asiam minorem, Antipater Macedo-
niam.

Natura Pardi vel Pantherae convenit Grae-
cis ingeniis, sunt maculosae, fragrantes, terri-
bili capite‚ venantur bestias odore, et occultato
capite, animosissime dimicant pro natis et so-
bole, nulla tela formidantes, capiuntur vino in-
ebriatae.

Quarta b'estia significat Romanum imperium,
quod significat omnium fore truculentissimum:
vel quia foris difficilima bella gessit, vel quia ha-
buit plurima civilia bella, vel quia maxime saeviit
in Ecclesiam ‚ vel quia delevit gentem Iudaicam.

Sed praecipue observanda est haec particula,
quod inquit: Residuum pedibus conculcabat.
Haec pictura significat postremam imperii partem
habituram plus crudelitatis et calamitatum. Ut
apparet ltaliam nunc annis fere non gentis mise-
rabiliter dilaceratam esse, primum a Gottis,
Graecis, postea a Longohardis‚ deinde a nostris
imperatoribua usque ad hoc tempus, Residuum‚
id est, partem imperii reliquam, Pedes, id est,
postremi imperatores, maxime conculcabunt.

Sed non solum accommodanda est significa·
tio ad civilia, verum etiam ad Ecclesiam. Reges
postremi maxime conculcabunt Ecclesiam, sicut
iam annis sexcentis apparet, Reges esse satellites
Pontificum, et crudelitatem horribilem in Eccle-
siam exercere ad defensionem idolatriae.

Decem cornua significant maximas provin-
cias imperii, Nec de numero anxie disputan—
dum est, septenarius et denarius usitate in scri-
pturis significant magnum numerum, ut in Hiob:
En decies me confunditis. Item in Evangelio
Matth. 25.: Simile est regnum coelorum decem
virginibus. Intelligit igitur multa ampla regna, ι
ac plura quarn superiores monarchiae habuerunt.

Sed tamen si quis volet numerare, non in-
epte quadrat enumeratio maximarum provincia-
rum, ut Italia, Hispania, Gallia, Germania‚=
Illyricum, Graecia, Africa, Aegyptus, Asia, κ
Syria. Hae fuerunt amplissimae imperii provin- l
ciac, ac singulis vicinae partes addendae sunt, l
ut illyrico Pannonia, Graeciae Macedonia.

 

 

Exoritur autem in fronte ingens cornu tri- ¹
bus aliis cornibus evulsis: ld cornu ait potentius l
fore caeteris vicinis , mutaturum religionem Chri-

sti, et habiturum ingentes successus, bellaturum
cum Sanctis.

PHlL. MEL. SCRIPTA EXEGETICA.

869

Haec necesse est intelligi de regno aliquo ex-
orto in dissipatione Romanae monarchiae, quod
est potentius caeteris regnis, et profitetur religio-
nem ac doctrinam pugnantem cum Evangelio, in-
terfecit Sanctos, et habet ingentes successus.

Cum autem constet multo ante praeteriisse
tempus, quo Romana monarchia collapsa est,
historiam mundi consideremus, et ex ipso eventu
sumamus interpretationem. Praesertim cum haec
ipsa vaticinia maxime tradita sint, ut moneant
et confirment pios, quorum aetas incidit in ea pe-
ricula, quae minitatur Ecclesiae nova illa domi-

natio, oriens post collapsam Romanam monar-
chiam.

Quod est autem regnum statim natum colla-
bente Romana mornarchia, proponens dogma,
quod aperte contumeliosum est in Filium Dei,
et aperte abolet scripturam propheticam et apo-
stolicam, et cogit armis alias Gentes ad ample-
ctendam novam, commentitiam et impiam do-
ctrinam, et potentia omnibus regnis antecellit?
Res loquitur ipsa id esse regnum Mahometicum‚
hoc est, Saracenicum et Turcicum, nam Turci-
cum ortum est ex Saracenico ‚ seu pars est.

Nec admisceo huic loco pontificiam domina-
tionem, nam haec alio loco describitur, ut postea
indicabo. Fit hic mentio regni armis constituti,
at dominatio pontificia praestigiis ceremoniarum
et hypocrisi crevit, et magis alienis armis regum
quam suis munita est. Sequitur autem alius lo-
cus infra, quem cnm Paulus ad pontificiam do-
minationem transferat, sequar et ego Apostoli
interpretationem ut decet.

Nunc de vaticinio huius loci dicam breviter·
Conveniunt ad Saracenicum regnum. Tempus,
Doctrina, Potentia et Locus.

De tempore notae sunt historiae: lam Gal-
liam Franci tenebant, ltaliam Longobardi cum

x in oriente Mahometus Heraclii tempore seditio-

nem movet circiter annum a natali Christi 623.
Collabente igitur monarchia Romana Saracenicum
regnum constitutum est, et quidem brevi magnae
factae sunt accessiones.

Doctrina describitur in >textu cum ait, Cornu
habere oculos hominis, et-os loquens grandia, et
contumeliosa in Deum.

<Constat mahometum, horribili audacia abo—
lere omnia Prophetarum et Apostolorum scripta.
Est autem verissimum et praecipuum signum Ec·

