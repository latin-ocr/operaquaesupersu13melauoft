805

viae interitus omnium imperiorum, durant ali-
quantisper, ‹lonec adhuc multi Deum recte invo-

PHlL. MEL. SCRIPTA IN EXEGETICA.

 

804

populi sui et principibuS, Vos estis vastatores vi-

neae meae, sicut et in tertio capite Micheae dici-

t-ant, et donec gubernatores puniunt scelera, Ι tur: Propter vos Zion quasi ager arabitur.

deinde cum numerus recte colentium Deum fit ni-
mis parvus, et iam gubernatores certa genera sce-
lerum magnorum non puniunt, tales civitates
Deus evertit, sicut hocloco dicitur, Peccatum
suum sicut Sodoma praedicaverunt, nec abscon—
derunt. Hic enim accusat hunc ultimum gradum,
scilicet impunitatem, quae auget licentiam, et
magis magisque disciplinam laxat.

Quanquam enim semper in quacunque fre-
quentia hominum multa sunt vitia , et multi tetri
lapsus, tamen donec manet disciplina, id est, gu-
bernatorum severitas, et coercet petulantes, et
punit lapsus et contumaciam , tantisper Deus par-
cit civitatibus. Sed quando ventum est ad hunc
gradum, ut impunitas licentiam confirmet, et iam
petulantia pene ducatur esse virtus, hic statim
Deus ipse est vindex, et horrendis modis punit
totas gentes, Ut quia principes in tribu Beniamin
nolebant punire eos, qui Levitae coniugem corn-
pressam interfecerant, exarsit ira Dei, sic, ut fere
tota tribus deleta sit. Et regula est, cum magi-
stratus non punit atrocia scelera, poenae publicae
divinitus magistratum et populum opprimunt, ut
ut Deut. 19. dicitur: Non misereberis eius, ut
bene sit tibi.

Sunt autem initia ruinae civitatum universa-
liter talia, ut primum orbatae civitates vel gentes
sapientibus gubernatoribus, tumultuentur inter
sese, vel irritent alios. Ideo hic talis poena de-
scribitur, Auferet Dominus fortes et sapientes.
Et dabo pueros principes eorum, et effoeminati
dominabuntur eorum.

Deinde sequuntur seditiones , ut hic dicitur,
Corruet vir ad virum. Erunt diversae factiones,
et quaerent diversos duces.

Et cum in his certaminibus utrinque vires
labefactatae sunt, postea vel sine externis hostibus
dissipantur, vel opprimuntur ab externis hosti-
bus, ut Graecia oppressa est a Turcis, cum duo
fratres inter se de imperio certarent. Et similia
exempla multa sunt omnium aetatum.

Repetit autem Propheta subinde easdem con-
ciones et comminationes. Et quia plerunque prin—
cipes et sapientes volunt perhiberi iusti, et accu-
sari nolunt, ac de populi stulticia et peccatis que-
runtur, nominatim inserta est accusatio princi-
pum. Dominus ad iudicium veniet cum senibus

 

Videmus nuuc quoque tantum miserae et in-
doctae plebeculae vitia et delicta accusari, cum

' longe maiora sint principum et sapientum, et do-

ctorum peccata. Hi audacissime corrumpunt do-
ctrinam de Deo, et inflectunt religiones ad suas
cupiditates, stabiliunt idola, et confirmant erro-
res et multiplicia peccata. Et talia consilia norni-
nant sapientiam salutarem patriae, dicunt se ner-
vos pacis et bonae gubernationis tueri. Sed Deus
hos praetextus haud dubie iudicabit, iuxta secun-
dum mandatum Decalogi: Non erit impunitus,
qui nomen Domini vane usurpat. Et infra dicit
Esaias: Vae vobis, qui malum dicitis esse bonum.

Post accusationem virorum et mulierum, et
postquam poenas et calamitates utrisque, et exci—
dium Hierosolymae denunciavit, addit consola-
tionem , ut supra dictum est, Prophetas non tan-
tum denunciare calamitates, sed etiam addere
promissiones de reliquiis Ecclesiae servandis.
Ideo tristissimae concioni addit postea dulcissi-
mam promissionem , quae adfirmat inter has tan-
tas clades, tamen Deum immensa misericordia
servaturum esse aliquos coetus.

Quanto in dolore nunc sunt multi mediocres
homines, qui vident subinde novas dissipationes
fieri, et paulatim tenebras et barbariem crescere?
Hinc Turci, alibi Pontifices et Reges opprimunt
veram doctrinam, et inter imperiorum tumultus
studia doctrinae languefiunt, et insuper fiunt va-
riae distractiones Ecclesiarum et docentium, iuxta
tristissimam Esaiae querelam: Iniquitates nostrae
ut venti dissipaverunt nos.

Quanquam autem manifestum est, humana
consilia non posse his tantis malis mederi, tamen
speremus Deum collecturum esse aliquos coetus,
et hac spe studia doctrinae colamus. Sciamus
etiam in illis ipsis gentibus mansuras esse Eccle-
siae reliquias, ubi pia doctrinae studia erunt.
Quia Filius Dei est custos Ecclesiae, et semper
aliquos coetus colligit. Hunc modum liberatio-
nis hic quoque recitat Propheta, et beneficia prae-
cipua nominatim commemorat.

Primum inquit, In illo ipso excidio tamen
servabuntur aliquae reliquiae per Messiam‚ qui
est germen Domini. Hoc germen Filius Dei ser-
vabit aliquos coetus, et agnoscetur ab eis, et erit
eis gaudio, et vicissim celebrabitur ab eis.

