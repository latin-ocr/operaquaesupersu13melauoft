687

Valet lege divina, quia Deus est custos di-
sciplinae, et atrocia scelera manifestis exemplis
punit, ut scriptum est: Qui gladium acceperit,
gladio peribit. Magnus usus est huius loci in
omni vita, ut in deliberationibus diligenter pro-
spiciendum est, quae bona vel mala comitentur
actiones, quas instituimus.

Secunda reqnlu.

Cum a consequente argumentamur ad antece-
dens, quaerimus necessario antecedentia. Quare
posito consequente, tunc valet argumentum, cum
ostendimus praecessisse illud antecedens, quod
semper praecedere solet.

Pervenit ad metam,
Ergo iter fecit per priora spacia.

Prophetae utrunque praedicunt, Messian]
natum ex semine David, interficiendum
esse, et tamen deinceps regnum perpe-
tuum habiturum esse,

Necesse est igitur Messiam post mortem
reviviscere, nam alioqui non regnaret
semen Davidis.

Hoc argumentum ex consequente ad antece-
dens firmum et illustre testimonium est resurre-
ctionis Christi apud Prophetas. Utrunque mem-
brum est in cap. 53. Iesaiae:

Messias abscissus est de terra viventium,
id est, interfectus est. Deinde addit
alterurn membrum, ex angustia et iu·
dicio ereptus est.

Ergo postquam interfectus est, deinde re—
suscitatus est.

conterenda sunt igitur membra , et pruden-
ter iudicanda adhibitis his regulis, quae aliquo
modo iudicium acuunt.
Iustificati fide pacem habemus,
Praecedunt igitur pavores et magni dolo-
res in agnitione irae Dei adversus pec-
catum.

Sic Cicero in oratione pro Roscio narrat, ex
consequente iudicatum esse:
Inventi sunt filii dormientes in cubiculo
interfecti patris,
Ergo iudicatum est, eos non fecisse cae-
dem.
Quia videtur impossibile, facto parricidio
conspersos sanguine paterno, mox rursus dor-
mire posse.

SCRIPTA PH. MEL. AD IIIST. PROF. ET PHlLOS. SPECTANTIA.

688
Ab absurdo.

Absurdum in Philosophia, dicitur manife-
ste falsum, quia immediate pugnat cum communi
sensu, id est, cum principiis natura notis, aut
universali experientia. Ac recte mentio fit huius
loci in dialecticis, quia prodest has regulas nosse:
Ex vero nil nisi verum. Et vera veris consen-
tiunt. Et in dogmatibus si quid absurdi sequi-
tur ‚ necesse est aliquid erroris in praemissis esse.
Sit igitur haec regula, Absurda reiicienda esse,

ι et hypotheses, ex quibus sequuntur absurda, fal-
sas esse necesse est, quia ex vero nil nisi verum.
i Ut, ex Epicuri dogmate de voluptate sequitur ab-
' surdum, igitur dogma salsum est, quia si volu-
ptas finis est et anteferenda honestati, reipsa con-
cedet multa flagitia. Ita reiiciantur et Stoicorum
absurda et multa aliorum, ut: Omnia peccata
sunt paria, Affectus sunt opiniones, Vita et
ἱ bona valetudo non magis expetendae sunt, quam
mors aut morbi, etc. Sed in doctrina Ecclesiae
vocamus absurdum, quod pugnat cum praecipuis
praeceptis moralibus, aut articulis fidei, ut cum
dicitur: Si oculus tuus offendet te, effodias eum.
Hic non intelligamus praecipi lacerationem cor-
poris, quae manifesto praecepto morali prohibita
est in his verbis: Non occidas, Tenenda est igi-
tur regula: Vitandae absurditatis causa, decur-
rendum est ad figuras, et quaerenda concinna in-
terpretatio. Effodias oculum, id est, abiice per-
suasionem falsam, quamvis dulcem, quae abdu—
cit a Deo„ seu uon assentiaris doctori vel amico
abducenti animum a Deo.

Sic et generalia dicta vitandae absurditatis
causa restringenda sunt, ut cum dicitur: Non
vindicantes vos ipsi. Absurditas esset, intelli-
geres universaliter omnem vindictam prohiberi,
id est, iudicia et legitima bella. Quia in alio loco
Evangeliurn approbat magistratus et eorum osfi-
cia, igitur vindictae prohibitio ad privatam re·-
stringenda est.

A necessario.

Non loquimur de stoica necessitate, sed de
ea, de qua in artibus dicitur, ut demonstratio-
nes necessariae sunt: item de ea ‚⁸quam lex affert,
ut pater necessario alit sobolem, scilicet, quia
t lex praecepit: seu de ea, quaein delectu, ut vitet
impossibilia, eligit possibilia, ut: 'Non possum

 

