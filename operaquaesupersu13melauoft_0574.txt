1127

Deinde hic discamus exercitia fidei, spei et
invocationis, id est, petamus et expectemus de-
fensionem et auxilium a Deo, qui etiam sine cau·
sis secundis saepissime liberat, et eripit invocan-
tes, praesertim iniuste oppressos, ut hic non hu-
manis consiliis aut viribus servatur David. Pri-
mum cum Saul revocatur propter irruptionem
Philistinorum: deinde curn venit David in tento-
rium sopore oppressis excubiis et rege.
Philosophi dicerent casu accidisse, tamen nos in
Ecclesia certo scimus, tales liberationes regi con-
silio Dei, iuxta illa dicta: Omnes capilli capitis
vestri numerati sunt. Et: Ecce duo passeres as-
se veneunt, et unus eorum non cadit super ter—
ram sine voluntate Patris vestri.

Talibus sententiis et exemplis nos quoque in
his calamitatibus fidem confirmemus, et petere et
expectare auxilium a Deo aeterno patre Domini
nostri Iesu Christi conditore generis humani et
Ecclesiae discamus, in talibus exercitiis et Psalmi
nobis fient perspicui, et quid sint fides, spes et
invocatio, melius discemus. Nunc de membris
Psalmi dicam.

Pertinent ad genus suasorium precationes,
ethic Psalmus precatio est. In fine et gratiarum
actio additur, ut plerunque in invocatione omnes
pii miscent precationem et gratiarum actionem:
et scripta sunt haec exempla propter nos, ut scia-
mus esse aliquam Dei Ecclesiam, in qua Deus
praesentiam suam multis mirandis liberationibus
declaret, et velit in nobis accendi fidem, spem et
invocationem. Et ut adest Davidi, et eum exau-
dit et protegit: ita non dubitemus eum adesse
caeteris Ecclesiae membris, et exaudire, et mul-
tis modis servare innocentes. Transferamus igi-
tur tales psalmos ad nos, ut saepe dictum est.

Priores duo versus sunt petitio auxilii,

Tertius: exaggeratio periculi, et accusatio
hostium.

Quartus: commemoratio de voluntate Dei
sumta ex promissionibus et priorIbus liberationi-
bUS‚ Deus vult nobis opem ferre.

Quintus repetit petitionem.

Reliqui duo continent usitatam gratiarum
actionem de celebratione horum beneficiorum,
quae fit ut alii etiam convertantur ad Deum,
agnoscant non falsam ac fabulosam esse Ecclesiae
doctrinam, sed vere Deo curae esse Ecclesiam, et
in ea exaudiri invocationem , et servari eam divi—
nitus, etiamsi aliquantisper duriter quassatur.

PHIL. MEL. SCRIPTA EXEGETICA.

Ι

1128 ’

Aryumentum ac dispositio
Psalmi LV.

Exaudi Deus orationem meam, et ne ab·
scandas te α deprecatione mea, etc.

Precatio est valde pathetica adversus perfi-
diosos amicos, qui colludunt cum hostibus, et

Haec elsi Ῑ facta cum eis conspiratione machinantur exitium

piis doctoribus, et doctrinae corruptelas stabi-
liunt, sicut Arianis temporibus, cum Eusebius
Nicomedensis subscriptione sua comprobasset sen-
tentiam Nicenae Synodi, tamen postea nactus oc-
casionem, patefecit impietatem suam, acerrime
pugnavit pro Arianis, et factiose adiunxit sibi
multos Episcopos et potentes viros.

Haec sunt usitata omnibus temporibus, ut
nunc quoque videmus, multos qui initio fuerunt
vehementes propugnatores verae doctrinae, pau-
latim deinde se ad adversarios inflexisse, vel quia
propter levitatem mutaverunt iudicia, vel odio
certorum hominum, vel ambitione, ut multae
causae esse possunt mutationis iudiciorum et vo-
luntatum in hominibus.

Quare praecipue in hac querela accusantur
illi desertores, qui cum antea fuerint amici, et
eiusdem causae propugnatores, postea aut aperte
transeunt ad hostes, aut fiunt praevaricatores, et
arte cum eis colludunt.

Usitatum est igitur hunc Psalmum ad Iudam
transferre, sed multi sunt ludae similes in dis-
sensionibus Ecclesiae, et multi sunt fallaces et
inconstantes in communibus amiciciis, qui cum
produnt amicos, plus nocent eis, quam potuis-⁴
sent nocere hostes. Hinc sunt illae iusticiae vo-
ces: Maledictus qui confidit in homine, ut Iere-
mias inquit, et in Psalmo: Nolite confidere in
principibus. Item: Nusquam tuta fides, Item:
μέμνησο ἀπιστεῖν. Et illud Sophoclis: Fides
mortua est, pullulat autem perfidia. Et illud:
Quos credis fidos, effuge, tutus eris. Et narra—
tur iocus Antigoni regis, qui in precatione dixe-
rat, se Deum orare, ut protegeretur ab eo adver-
sus amicos. Hic cum qnidam familiares interro-
garent, cur non potius precaretur, se defendi ad-
versus hostes: imo, inquit, ab his qui palam
sunt hostes, cavere sibi homines sua vigilantia
possunt: ab amicis, quorum pauci fideles sunt,
cavere sibi nemo potest, sed Deo custode opus est.

