177 ΙΙ.

LIBER DE AMMA.

178

Erat et antea dictum ad Cain: Si male fece· ξ quidem superstites esse, et aliquot seculis in hoc

ris, peccatum tuum quiescet, donec revelabitur,
q. d. Etiamsi aliquandiu poenae differentur, et
multi securi furenter cumulabunt scelera, nec
metuent Deum, tamen sciant, tandem iudicium
secuturum esse, in quo horribiliter patefiet ira
Dei adversus scelera. Id nominat revelari pec-
cata. Hae conciones abillis primis patribus Adam,
Seth, Henoch et aliis luculenter enarratae sunt, et
in exemplo Abel et similibus recitata tota doctrina
de Ecclesia, quae sit, qualis sit, cur subiecta sit
cruci, quale iudicium secuturum sit, et quomodo
expectanda sit restitutio vitae. Ac nos quoque
adsensionem de secutura vita confirmemus consi-
deratione necis sanctorum, quae est illustre testi-
monium ostendens secuturam esse aliam vitam,
in qua discernet Deus Baptistam et Herodem,
Paulum et Neronem, etc. Haec consideratio in
bonis mentibus valde confirmat veram sententiam.
Saepe ego ipse intuens magnas calamitates pio-
rum hominum, hac cogitatione erigor, nequa-
quam consentaneum esse, tantum eos ad has mi-
serias conditos esse.

Tertium argumentum Cyri est apud Xeno-
phontem sumptum a magnis cruciatibus conscien-
tiae in sceleratis. Post scelera seqnitur ingens
dolor, etiam in audacissimis, qui excutere eum
conantur. Vincit tamen quaedam vis arcana, quae
punit sceleratos. Est igitur numen , qnod discer-
net iustos et iniustos. Nequaquam enim haec
casu fieri possunt. Deinque impossibile est casu
in mentibus hominum esse et manere discrimen
honestorum et turpium. Id frustra sanxisset Deus,
nisi poenae scelerum sequerentur. Multi autem
in hac vita non puniuntur, secuturae sunt igitur
poenae post hanc vitam. Haec argumenta cogi-
tare prodest, sed tamen sciamus, patefactiones
divinas intuendas esse. Has amplectamur, et ad-
sensionem in mentibus nostris divinitus confir-
mari petamuS.

Longum esset autem recensere philosopho—
rum imaginationes. Stoici dixerunt, animas disce-
dentes a corpore quia sint igneae naturae, diutius

Manu-ru. Oen. Vm.. XIII.

aere volitare, sed tamen tandein ceu fumos dissi-
pari. Aristotelem existimo ut alios plurimos, eru-
ditos et modestos homines magis hoc sensisse:
animas hominum non prorsus extingui post cor-
porum interitum, etiamsi multae dubitationes ceu
venti hanc eius cogitationem turbarunt. ln tertio
libro de Anima sic de intellectu agente loquitur,
ut existimari possit, maluisse eum hoe sentire,
illum praestantiorem igniculum in anima hominis
non extingui cum corporibus. Et alibi discernit
mentem ab anima vegetativa et sentiente, in-
quiens: Περὶ δὲ τοῦ νοῦ οὐδέπω φανερὸν, ἀλλ’
ἔοικε ψυχῆς γένος ἕτερον εἶναι, καὶ τοῦτο μό-
νον ἐνδέχεται, χωρίζεσθαι, καθάπερ τὸ ἀΐδιον
τοῦ φθαρτοῦ.

Sed philosophorum dubitationes relinqua—
muS‚ et caliginem animarum nostrarum, quae
peccatum secuta est, deploremus, et maiore cura
vocem divinam de voluntate Dei, de beneficiis
domini nostri Iesu Christi, et de restitutione vi-
tae perpetuae concionantem audiamus, et ipsum
filium Dei oremus, ut adsensionem in mentibus
nostris confirmet.

Oro igitur te fili Dei domine Iesu Christe,
crucifixe pro nobis et resuscitate, qui es viva et
integra imago aeternipatris‚ et dixisti: Venite ad
me omnes, qui laboratis et onerati estis, et ego
reficiam vos, renova imaginem tuam in nobis tua
luce, doce et guberna nos Spiritu tuo sancto ‚ ut
aeternum patrem tuum, te, et Spiritum sanctum
vere invocemus et celebremus, ac semper in his
regionibus Ecclesiam aeternam tibi colligim, et
serva ac tegito coetus docentium et discentium
doctrinam Ecclesiae necessariam, et protege ho-
spitia Ecclesiarum propter tuam gloriam. Tibi
nota est ingens infirmitas nostra, et eo massam
generis humani perpetuo et immutabili foedere
tibi copulasti, ne totum genus humanum fundi-
tus periret. Nos igitur miseros et imbecilles, sed
pendentes de tuis humeris, clementer gesta et
servato, Amen.

Δόξα τῴ θεῷ.

12

