1123

Argumentum ac dispositio

Psalmi LIII. Ι

Dixit insipiens in corde suo.- Non est Deus,
etc.

Hie Psalmus doctrina est, continens duas ,
propositiones, quarum altera accusat omnes ho-
mines non agentes poenitentiam: altera promittit
oppressae Ecclesiae liberationem, ac significat in-
terea Ecclesiam ingentibus aerumnis oneratam
esse: ac manifestum est duos coetus describi, al-
terum hostium Dei, alterum Deo placentem, op—
pressum ab hostibus Dei, cui promittitur libe-
ratlo.

Cum igitur describatur non solum coetus im-
piorum, sed etiam Ecclesia Deum invocans, cur
universalis est concio, quae arguit: Non est qui
faciat bonum, ne unus quidem?

Etsi autem aliqui respondent, synecdochen
esse, et maximam partem generis humani argui:
tamen cum hoc ita intelligant, ut in membris ve-
rae Ecclesiae negent esse peccata, non sequar
hanc interpretationem, sed potius Paulum sequar,
qui citans dicta huius Psalmi, etiam arguit totum
genus humanum, scilicet quale est in hac pravi-
tate ac deformitate, quae nobiscum nascitur, ut
Paulus inquit: Causati sumus omnes sub peccato

esse, ut omne os obstruatur, et totus mundus 2
reus fiat Deo.

Haec concio vere universalis est, accusans ¹
peccatum in omnibus, sed postea discrimen est: ἕ
Pauci aliqui convertuntur ad Deum ‚ et agnoscunt ¹
ac deplorant suam immunditiem, et incipiunt
Deo obedire, hi sunt Ecclesia Deo placens pro· '¹
pter Filium. Ac reliqua ingens multitudo conte-
mnit Deum, et plurimi manifestis furoribus cua
mulant peccata, polluuntur libidinibus, exercent
saevitiam in gubernatione, conantur delere verae
doctrinae lucem, et laxant frenos aliis malis cu· ·

PHlL. MEL. SCRIPTA EXEGETICA.

 

piditatibuS.

Alii etiamsi vivunt modestius, tamen reti-
nent magna vitia in mente, quae manent, etiamsi
hypocrisis prae se fert magnam speciem sapientiae
et iusticiae: ut in Attico, in Xenophonte, etiam-
si pulcra moderatio est morum, tamen haerent
dubitationes perpetuae de providentia, etde vo-
luntate Dei an recipiat, et an exaudiat ipsos vel
alios, Ita iu hoc Psalmo concio est de poeniten-
tia universalis, et tamen est discrimen impii coe—

tus et Ecclesiae, quia in utrisque arguuntur tri-
stia peccata, sed fit discrimen propter dissimiles
voluntates audientium concionem universalem.

Plurimi vel contemnunt Deum arguentem,
vel etiam ei irascuntur, et extinguere vocem
Evangelii conantur, quae non solum manifesta
delicta, ut libidines et tyrannidem taxat, sed
etiam cultus impios, quos defendunt tanquam sa-
pientiam et iusticiam, sicut Iudaei et Ethnici iu-
dicabant seditiosum esse, suos ritus veteres labe-
factare.

Alii vero pauci obtemperant Deo arguenti,
et ad Deum convertuntur, ita fiunt duo coetus,
et impia multitudo ardet odio alterius coetus, et
eum delere conatur. Nemo autem has miserias
perferre posset, si ignota esset voluntas Dei, et
non sciremus secuturam esse liberationem. Ideo
Deus tradidit promissiones, et adfirmat Messiam
liberaturum esse Ecclesiam ipsum invocantem,
haec consolatio ethic proponitur. Haec est sum-
ma Psalmi.

Quatuor versus ab initio narrant, et exagge-
rant peccata, nec tantum externa et manifesta
scelera taxantur, quae etiam ratio iudicat, sed
etiam interiora magna mala communia hominum,
dubitatio de Deo et ‹le providentia, esse sine timore
Dei, et confidenter regi propria sapientia, et pro-
pter praesidia visibilia negligere Deum, ut multi

γ adiungunt se potentibus, ne cogantur socii esse
ἔ aerumnarum Ecclesiae.

His interioribus malis
multa alia peccata interiora et externa implicita
sunt, odium verae doctrinae, saevitia manifesta

ζ quae exercetur in oppressione Ecclesiae, et alii
= multi furores qui accedunt.

Haec omnia inquit
argui et iudicari a Deo, cum ait: Deus de coelo
respicilfilios hominum. Et est antithesis oppo-
sita primo versui, Impii negant esse Deum, imo
clamat vox Dei: Deus de coelo respicit filios ho-

= minum, vere est Deus conditor generis humani,

inspector et iudex. Nam respicere non significat
ociosum spectatorem, sed patefacientem se voce
et illustribus testimoniis, et instituentem ministe-
rium docendi in Ecclesia, et manifestis exemplis
punientem omnia atrocia delicta.

ln quinto versu additur comminatio poenae:
Deus dispergit ossa castrametanlis adversus Ec-
clesiam. Item Dens abominatur eos, Ac in-
signia verborum pondera sunt in singulis mem-
bris. Ossa significant robur et maxime praesidia,
reges et principes.

1124

