125 SCRIPTA PH. MEL. AD HIST. PROF. ET PHILOS. SPECTANTIA. 124

a sensu, videlicet, attractionem, retentionem,
expulsionem. Sic planta arescens adpetit riga—
tionem. Exlianstae partes corporis adpetunt nu-
trimentum. Et ut magnes ferrum attrahit, ita
membra lambunt venaS, et venae attrahunt san-
guinem. Rursus onerata vasa repletione immo-
dica, adpetunt levationem. llic adpetitus ad ve-
getativam potentiani pertinet, quae sic adpetit nu-
trimentum.

Sed haec vocabula, fames et sitis, significant
non tanturn adpetitionem cibi et potus, sed etiam
sensum illius suctionis, hoc est, dolorem ex su·-
ctione ortum. Nos tamen non nimis subtiliter
loquentes, transferimus samen et sitim ad adpe-
titiones naturales, ut has adpetitiones ab adfecti-
bus discernamus, qui sequuntur cognitionem, et
aliquo modo regi possunt imperio rationis.

Adpetitus sensitivns est, qui comitatur sen-
sum, et tantum competit animantibus. Hic du-
plex est: aut fit per contactum, aut sine contactu.

AdpetitioneS, quae fiunt per contactum, sunt
duae, delectatio et dolor, tactum seu aliorum
quorundam sensuum actionem comitantes.

Est igitur delectatio ‚ in nervis aut pellicula
nervea, perceptio obiecti convenientis, non lae—
dens nec lacerans nervos, sed a natura ordinata
ad eorum conservationem, ut faucibus arefactis
in siti gratia est rigatio, quae fit boni potus per-
ceptione, qna nervi recreantur. In frigore pedi-
bus nimium frigefacti5‚ gratus est calor recreans
nervos.

Dolor vero est nervorum seu pelliculae ner-
veae laesio aut laceratio, quae fit ab obiecto non
conveniente. Ut cum ignis urit partem corporis.
Est autem ut tactus, ita delectationis et doloris
organum pellicula nervea intexta corpori, fitque
dolor acrior, cum ipsi nervi proxime laeduntur,
ut fit in spasmis, aut in cruciatibus, qui finnt,
cum calculi distendunt venas et nervos.

Ut autem sensus per sese agunt naturaliter.
Oculus incolumis apertus obiectum oblatum iusto
intervallo, non potest non videre: ita in nervis
naturaliter fit delectatio aut dolor. Nee causa est
alia quaerenda ‚ sed sciendum est, ad haec officia
nervos conditos esse, ut sint instrumenta sensus
et motus, et adficiantur delectatione et dolore.

Hac naturae proprietate considerata, satis
perspicuum fit, non omnes dolores aut delectatio-
nes oriri a cogitatione, aut tolli cogitatione posse,

ut Stoici fingunt, quorum errores de adfectibus
postea refutabimus.

Sunt igitur alii quidam gradus adpetitionum,
qui non fiunt per contactum, sed sequuntur cogi-
tationem, et proprie sunt in corde, ac nominan-
tur Adfectus. Hos discerni oportet ab aliis gradi-
bus, qui sunt in ventriculo, aut in nervis in reli-
qno corpore, videlicet a delectatione et a dolore.

Est et diligentia digna eruditis, considerare
subiecta seu loca, in quibus proprie et vere sunt
singula genera. Nec decipiantur poetarum aut
Platonis sermonibus, qni amorem in epate collo-
carunt, ut allegoriam de Tityo interpretamur,
cuins cum epar dicant lacerari a vulturibus, pro-
pterea qnod amaverit Latonam, aiunt significari,
in epate sedem esse amoris, nt Lucretius inquit
libro tertio:

Sed Tityus nobis hic est , in amore iacentem,

Quem volucres lacerant.

Et Theocritus in Adonide inquit de osculo:
Τοσοῦτόν με φίλασον, ὅσον ζώει td φίλαμα.
’Ἁχρις ἀπὸ ψυχῆς ἐμὸν στόμα, κ’ εἷς ἐμὸν ἧπαρ.
Πνεῦμα τεὸν ῥεύσει, τό δὲ σεῦ γλυκὺ φίλτρον ἀμέλξω.
Tantisper da suaviolum, dum basia vivunt,

Ex animaque tua dum spiritus in mea labra
Influit, inque iecur, mulgenti dulcia philtra.

Sed haec poetica relinquamuS‚ ac veritatem con-

sideremus.

Sunt autem adfectus qui proprie sic nomi-
nantur, motus cordis noticiam sequentes, prose-
quentes aut fugientes obiecta , qui cum aut iuvent
naturam, aut destruant, semper comitantur ex-
tremi motus ‚ aut laesa natura dolor ac destructio,

aut suaviter mota, delectatio seu laeticia acquie-
scens in obiecto.

Ac ordo naturae considerandus est, motibus ξ

cordis antecedere cognitionem ‚ ut dicitur:

Quod latet ignotum est, ignoti nulla cupide.
Item:

'Eu τοῦ ὁρᾶν γίγνεται τὸ ἐρᾶν.

Ut autern in Deo ipso est sapientia discernens
recta et non recta, et deinde voluntas, volens
recta, et sua quadam laeticia acquiescens in rectis,
et nolens contraria, et vera indignatione repellens
ac destruens: ita vitam hominum ordinavit, ut
sint leges seu noticiae recta praecipientes, prohi-
bentes contraria, deinde vero sint magistratus,
qui recta facientes protegant, et repellant ac tol-
lant contraria facientes. Ideo autem haec ita or-
dinata sunt, ut agnoscamus et esse Deum, et sa-

 

