751

tio solvet multas quaestiones, ut Gordium nodum
Alexander non longo labore evolvit, sed subito
dissecuit. Ex plenitudine eius ornnes accepimus,
exclusive dictum est. Contrahitur enim univer-
salis ad certam speciem, et significatur aliorum
exclusio: Quotquot accepimus gratiam, a solo
Christo ornnes accepimus, Matth. 3.: Sic decet
nos implere omnem iusticiam, distributive intel-
ligitur, id est, te tuam, me meam, id est, te
decet parere tuae vocationi, me meae. Non hoc
vult, Meus baptismus est omnis iusticia. liden-
tur in Prophetis multae pugnantes sententiae esse.
Israel servabitur, et Israel delebitur, sed ipsi
Prophetae interpretantur, utrunque dictum syn-
ecdochen esse, id est, regnum delebitur: et ta-
men magnae reliquiae ex omnibus tribubus erunt
superstites et servabuntur, et erunt haeredes
aeternae salutis. Hoc modo multa iudicantur ex
figuris grammaticis, de quibus regulae in parvis
logicalibus obscuriores traditae sunt. Afferant
igitur studiosi cognitionem figurarum ad Dialecti-
cen, et adiungant rhetorica, et in obscuris dictis
quaerant non prodigiosas interpretationes, sed
veraS, concinnas et congruentes iis materiis, qua-
rum explicationem instituunt. Collatis enim
membris et circumstantiis in recte scriptis, scien-
tia nativa ab iis, qui non sunt prorsus hebetes,
et sunt recte eruditi et amantes veritatis, et in
iudicando dexteritatem et candorem adhibent,
deprehendi potest et cerni, quae vocabula quasi
laxanda sint dilatanda, quae restringenda, quae
pars propriis verbis, quae figurate dicta sit. Me-
retrices praecedent vos in regno coelorum, laxan-

SCRIPTA PH. MEL, AD HlST. PROF. ET PHILOS. SPECTANTIA.

752

dum est, videlicet, quae fuerunt tales, sed con-
versae sunt ad Deum, et mores emendaverunt.
Hanc commonefactionem de illa varietate modo-
rum significandi sufficere hic iudico, et adhortor
studiosos, ut omnes Dialecticae partes diligenter
exerceant, in iudicandis omnibus materiis, quas
discunt et in scribendo, et in familiaribus dispu-
tationibus. Plato inquit, artem facilem esse,
usum vero difficilem, quod eo dictum esse arbi-
tror, quia multi etiam cum didicerunt praecepta,
tamen sua quadam negligentia sibi indulgent, et
in dicendo feruntur, quo ventus impellit, nec
intuentur normam et metas artis, nec mentem et
dextram, ut ita dicam, ad res ipsas, quas enar-
rant, intendunt. Fit usus facilis istis, qui me-
diocri exercitatione se assuefaciunt, ut normam
artis in dicendo sequantur. Cum autem Diale-
ctica praecipue necessaria sit Ecclesiae, ubi in
docendo maxime amanda et custodienda est pro-
prietas. Oro Deum aeternum Patrem Domini
nostri Iesu Christi, conditorem generis humani,
una cum filio suo Domino nostro lesu Christo et
Spiritu sancto, ut cum hanc ipsam lucem menâ€”
tibus hominum inseverit, ut ipsum agnoscamus,
et discernamus a creaturis, et suam doctrinam
amplectamur, et doctrinarum discrimina intelli-
gamus, haec utilia studia Dialectices et aliarum
utilium artium accendat in multis propter Eccle-
siam, eaque regat, nec extingui sinat, semper-
que servet semen aliquod sanctum inter nos, a
quo vere invocetur et celebretur, ad quae summa

hominum opera est necessaria multarum artium
doctrina, Amen.

