155 SCRIPTA PH. MEL. An HIST. PROF. ΕΤ PHILOS. SPECTANTIA.

corda copulasset Spiritus sanctus aeterno patri,
nzutuo amore, laeticia et motibus congruentibus
cum natura Dei. Talis suisset sapientia et vita
hominis, congruens cum sapientia et vita Dei.
Et haec bona amissa in lapsu, per Evangelium
restituuntur, ut postea dicam. Ac rursus erit
Deus omnia iu omnibus beatis, ut infra de ima-
gine dicam. Fuisset igitur amor ordinatus. Ante
omnia maximum incendium amoris suisset erga
Deum, deinde res bonas coeteras amassemus eo
ordine, quem monstrat divina sapientia, virtu-
tes‚- vitam, vitae commoda propter Deum expe-
iix-issemus et agnovisset homo, se in usu legitimo
harum rerum Deo servire, et Deum conditorem
celebrasset.

Ac nunc cum similes sumus illi viatori vul-
nerato et spoliato, et in mente tenebrae sunt, id
est, multae tristes dubitationes de Deo, et non
est in cordibus amor Dei, voluntas alia obiecta
quaerit, non Deum, ac horum ordo etiam con-
turbatur. Summum bonum esse voluptates cor-
poris, non Epicurus tantum, sed maxima multi-
tudo hominum existimat. Alii modestiores dicuut
virtutem melius quiddam esse. Nec hi tamen vir-
tutem propter Deum adpetendam esse docent. Ita
amissa luce mentis, et extincto amore Dei in vo-

luntate, Philosophi a veritate aberrant, ut alibi '

copiosius dicitur.

Ut autem consideremus , qualis nunc sit na-
tura hominum, et qnae sint discrimina Philoso-
phiae et Evangelii, recitabimus et quae nuuc sint
obiecta, et ad quae nos retrahat filius Dei.

Primum autern perspicue reiicio et improbo
stultam opinionem recentium quorundam, qui
negant, bonum esse obiectum voluntatis in adpe-
tendo, et contendunt, voluntatem vere et sine
simulatione velle posse malum nulla ratione boni.
Ac multae sunt verae causae, propter quas hoc
somnium reiiciendum est, quas brevitatis causa
non recito, tantum oro iuniores, ut monstrosam
illam opinionem detestentur. Etsi enim est ali-
qua voluntatis libertas, tamen sic ordinata est,
ut velit bonum. Hoc si quis non admittit, ever-
tet totam rationem finium, nec magis causa erit,
cur voluntas acquiescat in Deo, quam in tauro
Phalaridis. Item , si voluntas non esset ordinata
ad adpetendum bonum, non esset causa, cur ma-
gis adpetere virtutem deberet, quam vicia. Sed
omitto confutationem, et breviter constituo oh-
iectum movens voluntatem in hac infirmitate, et

 

156

in iis, qui non gubernantur luce Evangelii et
a Spiritu sancto.

His· igitur ut Catoni aut Ciceroni obiectum
est voluntatis in adpetendo, bonum finitum, qua-
tenus ratio aut sensus decernit, id esse bonnm
humanae naturae aut societati. Rursus in fu-
giendo, malum contrarium illi bono, obiectum
erit. Hinc iudicari potest, quousque humanae
adpetitiones sine Spiritu sancto progrediantur.

Sunt autem huius boni species. Honestum
civile ‚ hona utilia, vita et vitae commoda. Item
iucundum, ut voluptates, quas aut sensus, aut
ratio expetit. Intra hanc bonorum regionem ver-
santur adpetitiones. Ut‚ doctrinam expetimus,
est enim quaedam mentis perfectio et lux, et cum
in hoc tam pulcrum theatrum ad contemplationem
coeli, stellarum, terrae, plantarum, animantium,
collocati simus, et sint in nobis semina scientia-
rum, natura ipsa incitamur ad considerationem
tantae varietatis et pulcritudinis rerum. Expetunt
aliqui virtutem, etiamsi fructu carendum est, ut
Scipio, Fabius. Expetimus gloriam, est enim
res pulcra, praestantia virtutis, et hanc tribui
nobis volumus seu vere seu salso, sunt enim ho-
mines natura superbi, id est, sui amantes, et sese
magni fieri cupientes. Deinde expetimus vitam,
vitae ‘commoda et voluptates, Ultra haec non
progreditur Cato. Non amat Deum , quia etiamsi
statuit esse Deum, tamen dubitat, utrum curet,
exaudiat et adiuvet nos, somniat ociosum esse,
nec bonum esse generi humano, certe in aerumnis
non amat, quas si non existimat a materia tan-
tum oriri casu, sed poenas esse iudicat scelerum,
certe Deum punientem non amat. Hinc multae
sunt in po'e'tis dubitationes de providentia, et re-
prehensiones Dei, ut illud apud Virgilium. Fa-
mamque fovemus inanem. Ac ut in mente sunt
tenebrae, ita multo magis voluntas a Deo aversa
est, et sicut navis in Syrtibus agitata diversis
ventis, varie iactatur, ita voluntas vagabunda
sine ordine ad alia atque obiecta ruit. Ideo Pau-
lus inquit: Qui secundum carnem sunt, carnalia
sapiunt, videlicet quae recensui. Cato amat vir-
tutem, sed non propter Deum, nec statuit se cu-
rae esse Deo, nec diligit Deum. Hic gradus ob-
servandus est, ut discrimen Philosophiae et Evan-
gelii fiat illustrius. Possent autem haec multo
copiosius exponi, sed hanc brevem commonefactio-
nem huie commentario magis congruere iudico.

 

 

