909 v .

Caeterum singulari consilio Deus in Ecclesia
extare voluit primam, imo perpetuam historiam
usque ad Messiae adventum ‚ ut sciremus primam
hanc esse et perpetuo consentientem revelatio—
nem, in qua Deus se patefecit. Ac bona mens
valde confirmatur in hac professione, cum intel-
ligit unam hanc esse primam et perpetuo sibi con-
sentientem doctrinam de Deo. Necesse est enim
initio aliquem fuisse coetum, qui Deum recte in—
vocarit.

Cum autem iu hac prima doctrina Patrum
series certa fide tradita sit, nomina saepe indicant
gentium origines, ut ab Assur Assyrii, a Canaan
Cananaei, ab Elam Elamitae, quorum in Persia
nomen mansisse etiam Graeci historici testantur.
lta genti Ionicae nomen suum pater lon attribuit,
a qua cum Graecae gentes aliquae propagatae sint,
constat hac appellatione Graecos in Prophetis ubi-
que significari, ut supra Daniel nominat Alexan-
drum regem Iavan, seu Ionum. Esaias eum edu-
cit ex Cithim. Et in libro Blacabaeorum Alexan-
der vocatur rex Cithim. Haec conveniunt: nam
liber Genesis docet Cithim esse filium Iavan.

Est igitur aliquanto generalius nomen Iavan,
quo Graecae gentes significantur, Cithim angu-
stius, a quo non dubium est factum esse nomen
μακέτης, quod est Macedo. Nam vetustior ap-
pellatio est μακέτης. Constat autem Macedoni-
cam gentem Graecae cognatam fuisse. Reges
certe Graeci fuerunt orti ab Hercule. Et Ale-
xandri mater Olympias fuit orta a Molosso nepote
Achillis: Aeacum vero, a quo Achilles ortus est,
fuisse Graecum, et tenuisse Aeginam certum est.
Praeterea Alexander non solum rex erat Mace-
donum, sed etiam communi decreto civitatum
Graeciae, appellatus est dux Graecorum. Et
magnam partem tenebat, Thessaliam, Aetoliam,
Phocidem. Denique res eius gestae sunt initio
magna ex parte pecunia, machinis et copiis Grae-
carum gentium. Quare et ipse modestissime in
Trophaeo scripsit: ἀλέξανδρος καὶ ἕλληιές πλὴν
λακεὸαιμονίων. Ac de nomine Iavan seu Ionum
haee dixisse satis sit.

lltud quaeri potest in hac Angeli narratione.
De quibus Ioniae motibus dicatur, excitatis circa
extrema Cyri tempora , aut regnante iam Cambyse
absente patre? Angelus breviter indicat gentem
ionicam a malis spiritibus incitari ad movendas

IN DANIELEM PROPHETAM COMMENTARIUS.

910

seditiones. Breviter enim res peregrinas aliorum
regnorum attingunt Prophetae. Nec ego adfir-
mare possum ‚ de quibus motibus haec dicantur.
Sed consentaneum est reliquias belli, quod gessit
Harpagus in lonia, cum ibi a Cyro relictus esset,
magnas habuisse difficultates.

Gens Ionica, quae omnium maxime floruerat
ingeniis et opibus, bis domita est Cyro regnante.
Rebellarat enim, cum Cyrus Babylonem peteret.
Et fuisse longas urbium oppugnationes Phoceae
exemplum ostendit, quae tanta pertinacia adver-
sus Harpagum defensa est, ut tandem universa
multitudo civium in ipsa obsidione naves con-
scenderit, et procul alias sedes quaesiverit. Hi
exules urbem Massiliam ad Rhodani ostium con-
diderunt, et in eam Galliae oram transvexerunt
Graecas literas, et disciplinam plenam humani—
tatis. Potestque ex eius urbis humanitate existi-
mari, quam civiliter antea in Asia gens Ionica
vixerlt.

Sed luxus sine modo creverat et pepererat
libidines et alia vitia. Ideo secutae sunt ingentes
calamitates et urbium excidia. Etsi enim in Cyro
clementia et bonitas erat insignis, tamen quia
Deus constituit et mutat imperia, ut εἶδωλο,ιια-
νίας, tyrannides et libidines puniat, mutationes
omnes aliquid habent saevitiae. Magnis igitur
domita cladibus Ionia, vix tandem in servitutem
redacta est, quam adeo tulit impatienter, ut cre-
bras seditiones contra duces Persicos moverit. Et
erant ducum imperia superba et crudelia. Ne ipsi
quidem Satrapae vicini inter sese diu concordes
fuerunt. Nam Oreotes, qui post Harpagum Io—
niam rexit, Mitrobaten vicinum et eius filium
Cambyse regnante interfecit. Haec exempla
ostendunt satis inquietam fuisse provinciam. Fue-
runt igitur et angelorum certamina, qui malos
spiritus seditionum et discordiarum inflammato-
res depellebant.

Caput XI.

Iam vaticinia de regnis incoat, ut simul Da..
niclem confirmet, et posteros praemoneat de im-
pendentibus calamitatibus. Estque praedictio
testimonium illustre, quod a Deo traditam esse
Prophetarum doctrinam ostendit. Et quia pol-
licetur liberationem, significat Deo curae esse
hunc populum, qui doctrinam propheticam am,

