515

verso positu, quod ad loci mutationem pertinet,
ut ligni partibus aliter positis fit statua.

Erudita sententia extat apud Aristotelem in
tertio Ethicorum, ubi causas praecipuas omnium
rerum et actionum recitans, sic eas distribuit:
Naturam, Necessitatem, Fortunam, Mentem. Has
ponit species causarum efficientium. Supra autem
expositum est, quid naturam vocari oporteat, sci-
licet, substantiam ex materia et forma constan-
tem, sua vi gignentem, aut moventem: ut ignis
non aliunde sumit vim calefaciendi, sed substan-
tia est causa caloris, quo calefacit. Ita natura
proprie de substantia dicitur, constituta ex mate-
ria et forma.

Deinde vocat necessitatem ordinem motuum
coelestium: ut causa vicissitudinis dierum et no-
ctium, aequinoctiorum, et solstitiorum est neces-
sitas, id est, aeternus ordo motuum coelestium.

Deinde, fortuna est causa per accidens, de
qua statim iufra dicemus. Significat autem actio-
nem in agente rationali, cui accidit aliquid boni,
aut mali, quod non praevisum est, ut fossio causa
est per accidens, inventi thesauri. Hic aut nulla
causa praecedit, ut Philosophi loquuntur, aut
certe ignota iudiciis humanis. Expositio Romuli
causa est per accidens nutritionis factae a lupa.
Sed doctrinam de causis per accidens , postea ex—
ponemus, ubi etiam commemorabimus, quare iu
philosophia recitari eas necesse sit.

Mentem hoc loco vocat Aristoteles partem
iudicantem et voluntatem. Ideo euim ibi discer-
nit causaS, quas recensui, ut ostendat virtutis cau-
sam esse, non naturam, uon necessitatem, non
fortunam, sed mentem et voluntatem: ut iusti-
ciae in Aristide vult causam esse, non tempera-
mentum, quod est ex materia et forma , nec legem
aliquam fatalem, ut Stoici fingebant, Aristiden
fato iustum esse, Harpalum fato esse furacem,
nec fortunam esse causam virtutis , ut vulgus pu-
tat, suo quodam impetu, non deliberatione for—
tem esse Alexandrum.

Ab his causis discernit mentem, id est, ἦγε-
μονικόν in homine, videlicet iudicium , seu deli-
berationem et voluntatem obtemperantem recto

iudicio, quae sunt principales causae honestarum
actionume

SCRIPTA PH. MEL. AD HIST. PROF. ET PHILOS. SPECTANTIA.

316

De causis finalibus.

Necesse est considerari finium discrimina,
quia saepe bonitatem actionis mutat finis. Ut alius
amico gratificatur captatione, alius liberali animo,
id est, virtutis causa, seu officio: ut haec finibus
differunt, νόσον ἔχεις, χαίρεις διδούς, inquit Epi-
charmus, letari dando, morbum esse. Sed cum
hoc dicto pugnare videtur sententia Pauli: Hila-
rem datorem diligit Deus. Haec finibus differunt,
morbus est dando letari, scilicet, profusione le-
tari. Sed pietas est, officio letari. Exempla in-
numerabilia offert quotidiana vita. Necesse est
igitur de differentia finium studiosos commone-
fieri.

Duplices autem sunt fines. Alii congruentes»,
seu legitimi, ut ducere coniugem procreandae so-
bolis causa. Alii aberrantes seu non congruentes,
ut ducere coniugem propter magnam pecuniam.
Sunt autem congruentes, ad quos res aut actio
vere ordinata est: ut Ruta ordinata est, ut sit
medicamentum corporum, non ut pellat incan-
tationes.

Et hi fines congruentes duplices sunt. Unus
aliquis est principalis et ultimus, quem cum asse-
cuti sumus, acquiescimus, nec expetimus insuper
alium finem: ut belli finis ultimus est, pax ho-
nesta et firma. Sed finis medius est victoria.
Non enim tantum geritur bellum, ut vincamus,
sed ut victis hostibus, postea tuto educari et erudi-
ri liberi nostri possint, et honeste regi disciplina.

Nec difficilis est diiudicatio inter fines prin-
cipales et minus principales. Sed minus princi—
pales discernendi sunt. Alii sunt subordinati, ut
principaliter recte faciendum est propter Deum,
deinde etiam nostrae tranquillitatis causa, tertio
et propter aliorum tranquillitatem. lta saepe
unius rei, vel actionis multi fines sunt ordine quo·
dam comitantes principalem, aut antecedentes, ut
victoria pacem antecedit.

Alii sunt non subordinati, sed quoquo modo
concurrentes, ut cum ambulatio, seu potus expe-
titur sanitatis causa, simul recte potest expeti vo-
luptatis causa.

De causis per accidens.

Quid est causa per accidens?

Causa per accidens est, qua posita in actu,

l non necesse est sequi effectum, sed interdum se·
{quitur propter aliud.

Haec qualiscunque de-

