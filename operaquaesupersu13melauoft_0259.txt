493 lv.

sententias, quam diligenter conservent decorum,
quanto consilio disponant partes in causis. Ubi
praeparent auditorem, ubi narrent, ubi dispu-
tent, ubi refutent adversarium, quomodo in epi-
logis addant motus et affectus orationi. ltaque
etsi unus Cicero maxime excellit etiam in his vir-
tutibus, tamen alii quoque non solum Latini, sed
et Graeci exercere et acuere studiosos possunt, si
locos atque consilia eorum in inveniendo ac dis-
ponendo imitentur. Et interdum gloriosum erit
res easdem ab illis sumptas ad nostras causas
apte transferre. Quemadmodum multa videmus
Ciceronem ab Isocrate, a Platone et a Demo-
sthene sumpsisse. Quanquam hoc magis prae-
standum est, ut discamus similia exemplorum gi-
gnere, sicut boni pictores non mutuantur, sed
imitantur formas ac gestus virorum corporum.
Est et generalis quaedam imitatio elocutio-
nis, quod ad grammaticum sermonem attinet, qui
non solum latina verba, sed etiam phrasin lati-
nam requirit. Cum enim hoc tempore tota nobis
latina lingua ex libris discenda est, facile iudicari
potest in hac parte necessariam esse imitationem,
ul. certum sermonis genus, quod ubique et omni-
bus aetatibus intelligi possit nobis comparemUS.
Quis enim intelligit istos, qui genuerunt novum
quoddam sermonis genus, quales sunt, Thomas,
Scottis, et similes. Certa igitur aetas autorum
eligenda est, qui propriissime et purissime locuti
sunt. Ac fere fit, ut prudentissime loquantur
etiam, qui dicunt purissime. Quare ab his non
tantum sermo, sed interim res quoque cognitione
dignae sumi queunt. Constat autem Ciceronis
aetate, eloquentiam Romanam perfectam fuisse.
Proinde totum illud seculum nohis imitandum
proponamus, videlicet Ciceronem, Caesarem, et
paulo superiorem his Terentium, et aliquanto
inferiorem Livium. Plauto etiam ‘nihil facilius
est. Legendus est et Salustius. Sed in his cum
antiqua et obsoleta quaedam verba extent obser-
vandum est, quid receperit Cicero, quem velut
Aristarchum scriptorum omnium, nobis consti-
tuamus. Plinius rerum vocabula nobis conser-
vavit, etsi genus sermonis non probatur. Quin-
tilianus videtur studium proprii sermonis maxi-
mum habuisse, nec dissimulat se conatum homi-
nes amantes iam corrupti sermonis, ad veterem
proprietatem revocare. Ab his igitur autoribus
lingua nobis discenda est, cum his colloquen-
dum. Neque tantum singula verba a seculo illo

ELEMENTA RHETORICES.

494

mutuemur, sed phrasin, hoc est, iuncta verba,
qualia sunt: dare damnum, facere damnum, dare
verba, dare in casum rempublicam, capio dolo-
rem. Non enim dicimus: cepit me dolor, et hoc
genus infinita. Neque enim quaelibet voces con—
iungi solent. Consuetudo igitur Romana in ver-
bis iungendis imitanda est. Nam et graeca et la-
tina lingua, initio ita corruptae videntur, cum
exterae nationes una cum imperiis eas linguas ac·-
ciperent‚ et verbis quidem bonis uterentur. Ne-
que enim alia audierant, sed in iungendo pecca-
rent. Inusitatus enim verborum concursus, non
solum confragosam et obscuram orationem, sed
prorsus novam linguam parit. ltaque quod Caesar
dixit inusitatum verbum non aliter atque scopulum
fugiendum esse. Idem de verbis contra consuetu—
dinem iuncfis, praecipi iudicemus. Idem et de
metaphoris sentiendum est, quarum novitas et
ambiciosa est, et orationem reddit obscuram. Et
supra diximus, verecundum usum huius generis
esse debere. Nam oratio magna ex parte proprio
sermone constare debet. Non igitur discedamus
a Ciceronis aetate, a qua, si verba, phrasin et
figuras sumemus, oratio erit plana, aequabilis
et perspicua, nihil habebit ambiguum, aut ambi-
ciose affectatum, quod vitium non solum in ora-
tione offendit, sed etiam prodit ingenii vanitatem.
Itaque de hac generali imitatione phrasis, recta
iudicant nonnulli bonos omnes imitandos esse.
Nam sermonem melius discimus, cum pluribus
colloquentes, si tamen emendate loquantur. Non
enim numero inter bonos, aut illos ineptos anti-
quitatis amatores, qui horribile quoddam ser-
monis genus habeut, quod Ciceronis aetate pror-
sus exoleverat, aut hos, qui post Quintiliani tem-
pora extiterunt, qui iudicio lapsi, summam inge-
nii laudem crediderunt esse, nihil simpliciter ac
proprie efferre, et figuras gignere quam maxime
prodigiosas, quo genere delectati sunt Apuleius,
Sidonius, et alii multi. Iurisconsultis vero me-
rito tribuitur laus proprii sermonis, quare etiam
si propter rerum cognitionem non legerentur, ta-
men propter latinae linguae proprietatem legendi
erant.

Sed praeter banc generalem imitationem in-
ventionis, dispositionis, verborum, phrasis et
figurarum, specialis quaedam est imitatio Cicero-
nianae compositionis, de qua inter doctos quae—
dam controversia est, utrum operae precium sit
in ea imitanda elaborare. Est enim peculiaris

