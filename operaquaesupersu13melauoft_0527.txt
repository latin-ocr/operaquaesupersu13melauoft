1029

cilis explicatio est sententiam Pauli consideranti:
Nihil mihi conscius sum, sed in hoc non iusti-
ficatus sum. Alia est iusticia personae, qua per-
sona tota coram Deo gratis reputatur iusta. Haec
imputatio tantum fide accipitur, nec opponuntur
nostrae virtutes aut. beneficia. Cum autem hac
iusticia personae donati simus, necesse est adesse
et alteram iusticiam bonae conscientiae, seu ope-
rum: non indulgeamus ulli cupiditati contra
conscientiam. Et haec iusticia bonae conscien-

tiae placet Deo in reconciliatis, sicut Paulus in— ,

quit: GloriatIO nostra haec est, testimonium con-
scientiae nostrae. Et Rom. 14.: Qui in his se-
ruit Christo, placet Deo, et probatus est homi-
nibUS. Et professio huius iusticiae coram homi-
nibus in causis , ubi aliorum conscientiae pericli—
tarentur re dissimulata, necessaria est, iuxta il-
lud: Non dicas falsum testimouium. Si David
confessus esset se fnisse seditiosum, perturbasset
conscientias eorum, qui fuerunt ministri consi-
liorum Davidis. Ac maxime in causa doctrinae
asseveratio necessaria est, quod res veras et ne-
cessarias, bona conscientia doceamus.

Prorsus igitur, ut David adversus suos ca-
lumniatores precatur, et profitetur iusticiam suae
conscientiae seu causae, ita nos iisdem verbis et
simili affectu cordis precemur, ut Deus reprimat
nostros sycophantas, et profiteamur iusticiam cau-
sae nostrae. Reprimat autem Deus sycophantas,
ne deleatur ministerium Evangelii: sed synagoga
populorum circundet Deum, id est, Ecclesia re-
ducatur ad Deum.

Nunc facile est videre sententias et ordinem
Psalmi, considerata hac argumenti expositione et
applicatione ad nostra pericula. Ut David titu-
lum fecit ignorantia, id est, inficiatio calumniae:
ita nos inscribamus nobis hunc titulum, depul-
sio calumniae, videlicet per inficiationem ‚ et per
precationem, qua Deum oremus, ut ipse nos a
sycophantis liberet, ne ministerium Evangelii
deleatur.

Primus versus petitio est liberationis. Ob-
serva autem compellari propria adpellatione ve-
rum Deum, patefactum in hoc populo. Hac
compellatione complectitur promissiones, et te-
statur se alloqui verum Deum, ⁷ qui se patefecit
et tradidit promissiones. Ideo dicit, te invoco
ιἻἺρἿᾏ, quern profiteor vere esse Deum meum: pro-
fiteoi· Aegyptiorum et Syrorum, et aliorum im-
piorum commentitia numina, non esse deos: sed

ΙΧ, COMMENTARII IN PSALMOS.

 

1030

te revera esse Deum, qui te in Israel patefecisti,
et verbum tuum nobis tradidisti.

Tertius versus continet inficiationem, qua
iurat et Deum testem facit, se non esse reum eo-
rum criminum, quae Sernei obiicit. Non rapui
regnum, non grassatus sum privata cupiditate
adversus Saulem eteius posteritatem. lta et nos
profiteri causam iustam debemus, Haec profes-
sio propter homines necessaria est, et placet Deo
(ut dictum est) in reconciliatis.

Sexto versu repetit precationem, et addit
causam: Exurge Domine, restitue mihi iudi-
cium, id est, gubernationem quam mandasti, re—
stitue mihi regnum, ne dominentur impii oppres-
suri veram doctrinam, sed reducatur ad te sy-
nagoga populorum, propter hunc tuam Ecclesiam
revertere tu ad nos ‚ et reducito me.

ln versu octavo provocat ad iudicium Dei,
qnod non de persona, sed de. causa intelligatur.
Semper Ecclesiae causa iniquis iudiciis maximae
multitudinis damnatur. Sed Deus tandem suis
testimoniis ostendit causam Ecclesiae veram esse:
Italica me Domine secundum iusticiam meam,
non personae sed causae, de hac loquitur: et per-
spicuum est discrimen, consideranti ea quae su-
pra dicta sunt.

Reliqui versus repetunt precationem, et hor-
tantur impios ad poenitentiam, et praedicunt eis
certum exitium ‚ si non resipiscant.

Ultimus versus est gratiarum actio pro libe-
ratione.

Totum autem Psalmum meminerimus nobis
propositum esse exempli causa. Difficile est sa-
pientibus sustinere calumnias, Docet igitur Psal-
mus quid agendum sit, et unde petenda et ex—
pectanda defensio, cum mundi iudicia sint iniu-
sta. Docet tuendam esse iusticiam bonae con-
scientiae, et a Deo petendam et expectandam de-
fensionem ac liberationem. Et exemplo suo te-
statur David, Deum revera refutare calumnias
et sycophantias, sicut reductus est David, et pu—
nitus Semei. Hac doctrina confirmati et nos iam
petamus et expectemus a Deo defensionem et libe-
rationem adversus virulentos sycophantas. qui
nobis crimen haereseos, seditionum, ambitionum,
et alia multa falso obiiciunt.

Utilis doctrina et dulcis consolatio est hic
Psalmus bonae menti, quae iniustis odiis, salsis
suspicionibus et ementitis calumniis, ut saepe

fit , oppugnatur.
65 *

