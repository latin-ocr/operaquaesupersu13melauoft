639 SCRIPTA PH. MEL, AD HtsT. PROF. ΕΤ PHILOS. SPECTANTIA.

Quid est disiunctiva?

Disiunctiva est, in qua duae propositiones
iunguntur per particulam disiunctivam‚ ut: Aut
voluptas est finis hominis, aut virtus.

Dic reyulam de disiunctiva.

Ad veritatem disiunctivae satis est alteram
partem esse veram: Ut stuprum offerens virgini,
ant ducat eam, aut det dotem. Lege Attica erat
oratio disiunctiva. At lege Mosaica erat copula-
tiva: Stuprum offerens virgini, et ducat eam, et
de sno dotem constituat. Haec sermonis discri-
mina, etsi sensu communi iudicantur, tamen ut
diligentius observentur et expendantur, tradi in
arte solent.

Quomodo fiunt inde sylloqqismz'?

Valet consequentia a remotione unius partis,
aut plurium, ad asseverationem reliquae partis.
Suntque hic prudenter tenendae hae duae regulae,
quarum prior est: Ut in divisione sufficientem
enumerationem specierum, aut partium fieri opor-
tet, ita in disiunctivis sit integra enumeratio, ut:
Iustum est suspendi furem, quia id aut divino
iure , aut veteri Romano, aut novis legibus con-
stitutum est, ant probabili consuetudine longi
temporis receptum est. Altera regula est: Tan—
tum hoc iter traditur in hac forma, nt a remo-
tione unius partis procedatur ad asseverationem
alterius. Et praecepti huius vera causa est, quam
propter tenuitatem omittO.

Dic formam syllogismi in disiunctivis.

Initio tanquam loco maioris ponitur tota dis-
iuncfiva, deinde minor unius partis remotio est.
Sequitur ergo conclusio, asseveratio reliquae partis:

Aut propter legem, aut propter Filium Dei
ἱκέτην καὶ μεσίτην fide recipimur in
gratiam a Deo,

Sed propter legem non recipimur in gra-
tiam, quia in hae infirmitate natura
humana non satisfacit legi Dei, et sem-
per circnmsert aliqua peccata,

Ergo propter Filium Dei recipimur fide.

Quae, qualis, quanta est haec propositio?

Non opus est exercitio in levioribus artibus,
et non est opus in difficilioribus,

Est hypothetica, affirmativa, indefinita. Sic
enim interpretanda est: Cum opus sit exercitio in

 

640

levioribus artibus, consentaneum est et in diffici-
liorihus artibus exercitio opus esse. Ideo autem
hanc formam hie recenseo, quia apud Ciceronem
aliquot exempla extant. Et Graecis admodum
familiaris est. In oratione pro Milone hoc argu-
mentum de providentia obiter recitatur: Non hoc
fragile corpus humanum mente regitur, et non
regitur mente universum mundi corpuS‚ quod
tanta varietate partium ornatum cst, et tam apto
ordine distinctum, et tam certas motuum vices
habet, ad utilitatem animantium accommodatas,
et leges immotas procreationis in omnibus specie-
bus. Saepe autem comperi non praemonitos hae-
rere in eo loco Milonianae orationis, et similibus,
Prodest igitur in hac parte Dialectices ‚ hanc for-
mam explicari‚ praesertim cum veteres Dialectici
crebro eam usurparint, ut in Topicis Ciceronis
apparet. Est autem imperfecta syntaxis, quae sie
absolvitur: Non consentaneum est, cum hoc sra-
gile corpus humanum mente regatur, non regi
mente quadam universum mundum. Sic Cicero
et in libro de Divinatione inquit: Non sunt dii,
et non significant ‚ id est: Non est consentaneum,
cum sit Deus, non significare eum futura. Sed
in Graecis scriptoribus saepissime obvia est haec
forma, ut apud Xenophontem: Existimandum
est, non humanos oculos res longinquas videre
posse, Dei vero oculos non posse procul prospi-
cere. Yideo autem propriam fuisse hanc loquendi
formam Geometris‚ quod scire et iucundum et
utile est. Fiet enim illustrior, cum geometrica
exempla considerabuntur. Extant autem exempla
in demonstratione propositionis octavae libri
primi Euclidis‚ et in demonstratione propositio-
nis vicesimae quartae libri tertii: Non sunt aequa—
les chordae, et non sunt aequales arcu5‚ id est:
Non est consentaneum, ubi chordae sunt aequa--
les, non esse aequales arcus,

Haec forma estne conditionalis azct copulativa ,⁹

Etsi aliqui copulativam esse dicunt, tamen
saepe similis est conditionali, id est, etiamsinon
causam semper altera pars continet, tamen colla-
tio plerunque ordinem et consequentiam significat*
Hic causae praeponitur: Non sunt dii, et non si-
gnificant, id est, cnm sit Deus, certe edit provi-
dentiae testimonia. Hie collatio, non causa si-
gnificatur, cuin addimus propositionem planiorem
obscuriori: Non sunt aequales chordae et non
sunt aequales arcus. Sciant enim studiosi non

