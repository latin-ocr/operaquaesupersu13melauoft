1261

praedicationem Evangelii, confessionem, patien-
tiam in cruce et caeteras virtutes, quibus glori- Ι
ficatur Deus, sicut Petrus inquit, Nos vocatos
esse, ut virtutem Dei annunciemus.

Ita ordinem docet hic versus, quod sit Ec-
clesia Christi, non armis constituta; sed verbo et
efficacia Dei. Deinde quod Ecclesia illa sit exhi- κ
bitura novos cultus spirituales, non Leviticos„
non iusticiam legis. Et quidem cultus ille erit
quoddam sacerdotium, praedicatio et confessio
Evangelii, ut Deus innotescat, nt gloria Christi
celebretur. Ita apte pingit hic versiculus totam
Ecclesiam, et docet qualis esse debeat, quales
cultus praestare debeamus. Haec de sancto or-
natu, id est, de ministerio Evangelii.

 

Ex utero oritur tibi ros generationis tuae.

Redit nunc ad regis personam, et loquitur
de eius nativitate. Etsi autem hunc versiculum
alii aliter interpretantur, tamen videtur maxime =
concinna interpretatio de nativitate Christi exi
Maria virgine. Hauc nativitatem comparat rori
misso divinitus, et coniungit rorem et uterum.
quasi dicat, veniet ille rex et vere nascetur ex
utem, erit vere homo natus ex posteris David,
sed tamen ut ros divinitus missus, sine virili se-
mine, et habebit veram carnem ex Maria virgine
sumtam, sed sine ullo peccato, sine ulla immun-
ditia. ”

Veteres transtulerunt hunc versiculum ad
aeternam generationem FiliiDei, et urgebant par-
ticulam, mane prodiit, quasi sit significatum,
ante omnes creaturas natum esse Filium. Sed
me movent appellationes Uteri et Roris, nt videa-
tur hic versiculus magis convenire ad generatio-
nem ex virgine Maria, praesertim cum Propheta
concionetur de Christo veniente in mundum et
incoante hoc regnum visibiliter. Et uteri appel-
latio magis quadrat ad generationem visibilem, ac
similitudo de rore cadente aptius significat na-
scentem Christum sine contagio et sine virili se—
mine, ac venientem in mundum virtute coelesti,

sicut Lucae primo capite scriptum est: Virtus al-
tissimi obumbrabit tibi.

Extat et alia interpretatio pia et apta, quam
probo, et alios amplecti facile patior, videlicet,
quae non de regis persona ‚ sed de populo loqui—
tur. Nascetur tibi populus, sed tanquam Ros,
hoc est, Populus Dei non generatione carnali pro-

lx. COMMENTARII IN PSALMOS.

1262

pagabitur ex semine Abrahae, sed omnes gentes
vocabuntur ac nascetur populus Dei per Evange-
lium et Spiritum sanctum, ut Ioannis 1. dicitur.
Ait ergo ros generis tui, id est, multitudo nata
divinitus sparso verbo, et misso Spiritu sanem,
sicut ros spargitur de coelo. Nam Ecclesia Chri-
sti est coetus ‘omnium qui vere credunt Evangelio,
qui vere agnoscunt Christum, et sanctificantur
per Spiritum sanctum, etiamsi in civili vita in
imperiis habeat dissimiles politias, etiamsi habeat
humanos ritus diversos, sicut Paulus inquit: In
Christo Iesu nec circumcisio aliquid valet, nec
praeputium , sed fides quae est per dilectionem es-
ficax.

lv. Iuravit Dominus, et non poenitebit eum.-
Tu es Sacerdos ἰη aeternnm, secundum
ordinem Melchisedech.

Hactenus vaticinatus est de rege Christo,
quod sit rex regnaturus divina potentia, quod vi-
sibile exordium regni futurum sit in Zion. Item,
qualis sit futurus populus, item futurum, ut vere
et tamen mirabili modo nascatur. Nunc incipit
concionari de sacerdotio Christi, Nec ullus est lo-
cus in Prophetis, qui ita clare appellet Christum
sacerdotem, et describat modum sacerdotii, ac
discernat a Levitico sacerdotio.

Orditur autem a iuramento, quod non est
obiter aspiciendum. Etsi enim Dei promissa sine
iureiurando rata et firma sunt, tamen addit ius—
iurandum, ut infirmitati ac dubitationi nostrae
opponamus non solum promissionem, sed etiam
aeternum iuramentum Dei, et non sinamus nobis
excuti fidem ullis scandalis. Fides enim oppu-
gnatur innumerabilibus modis. Primum enirn
conscientia peccati reclamat in nobis, iudicamus
nobis, cum simus indigni, non contingere tan-
tum beneficium ‚ ut Deus nos recipiat in gratiam,
ut curet nos, ut exaudiat nos, ut (let vitam aeter-
nam. Deinde interim tum credimus subiicimur
afflictionibus, quare non vitam, sed mortem et
summas aerumnas videmur consequi.

Adversus haec scandala opponenda est haec
vox: Iuravit Dominus, Et vis huius iuramenti non
potest intelligi, nisi in vera lucta. Tertullianus
cum de remissione peccatorum loquitur, urget
iusiurandum: Vivo ege, nolo mortem peccatoris.
Ita et hoc iuramentum si proponemus nobis in
vero pavore, tum demum sentiemus quantam vim

