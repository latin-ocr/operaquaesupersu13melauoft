1255

positio, quam his verbis tradidit: Sede a dextris
meis. Nunc attexit effectus et circumstantias re-
gni, ac primum pollicetur victoriam huic regi,
et quidem divinam. Ego, inquit Deus, sub-
iiciam tibi inimicos tuos. Est autem Hebraica
phrasis in particula Donec, quae non significat
hoc regnum aliquando desiturum esse: Sede, do-
nec subiecero, sed est causalis: Sede a dextris
meis, id est, habeto regnum divina potentia, ut.
ego subiiciam tibi inimicos. Ac postea Psalmus
aliquoties repetit sententiam de inimicis, quod
Ecclesia futura sit in afflictionibus. Sed hic Do-
minus cui tradit Deus regnum, vincet omnes ho-
steS, et superabit afflictiones. Sic igitur acci-
piendae sunt hae sententiae, ut meminerimus no-
his proponi consolationes in aerumnis Ecclesiae,
Et in hac consolatione hoc spectandum est, quod
Deus testatur sese subiecturum esse inimicos.
ergo Christus erit efficax divina potentia. Item
vere curat nos Deus in illo regno, siquidem affir-
mat, se hostes oppressurum esse.

Sed qui sunt illi hostes? Totum regnum
diaboli, id est, diabolus qui est autor peccati et
mortis, et per peccatum et mortem abstraxit a
Deo genus humanum, et armat impios homines
adversus Christum ‚ ut persequantur verbum Dei.
Hos hostes vincit Christus, abolebit peccatum et
mortem, et destruet potentiam diaboli, et omnium
qui persequuntur verbum Dei: illis vero qui ad-
haerebunt Christo ‚ nec peccatum, nec mors, nec
diabolus nocere poterit, nec ulla erit tanta saevi—
tia mundi, quae possit delere Christi regnum.
Quaecunque afflictiones impetum adversus nos fa-
ciunt, erigamus nos hac voce Dei: Sede a dextris
meis, donec ponam inimicos tuos scabellum pe·-
dum tuorum, id est, sciamus Ecclesiam et omni
genere adflictionum exercendam esse, et tamen vi-
ctricem fore, quia Christus sedet ad dextram pa-
tris, et Deus subiiciet omnes inimicos.

Paulus 1.Corinth. 15. discernit regnum Chri-
sti certantis cum hostibus, ab altero statu, in
quo Ecclesia glorificata et accepta haereditate iam
cum Christo regnabit. Sed illud discrimen non
constituit finem regno Christi, sed finem illi cer-
tamini in hoc regno. Ideo inquit: Oportet il-
lum regnare, donec ponat omnes inimicos sub pe—
dibus eius. Et quidem adiecit sententiam, *in qua

describit hostes: Novissime inimica destruetur
mors.

PHIL. MEL. SCRIPTA EXEGETICA.

 

1256

ΙΙ. Sceptrum regni {ui emittet Dominus
ex Sion.

Hic de loco incipit vaticinari, ubi hoc re-
gnum sit incoandum, ut conscientiae certo te-
neant, ubi ille rex quaerendus sit, ubi agnosci
possit. Est ergo summa, Initium huius regni fore
in Sion. Utrumque complecti necesse est, per-
sonam ipsam, et verbum quo regnum propagatur.
lpse Christus affuturus est in Sion, ipse domina-
bitur ibi, ut hic dicitur, Et erit sacerdos, id est,
praedicabit quoddam novum verbum, et habebit
suum quoddam sacrificium, et vincet ibi hostes
suos. Est igitur sententia: sceptrum emittet, id
est, incoabit reguum, videlicet, quia et persona
ipsa Christi ibi aderit, et verbum novum ibi spar-
get, sicut Esaiae 2. dicitur: Ex Sion exibit lex,
et verbum Domini de Hierusalem. Et de officio
huius regis Esaiae 61.: Ad annunciandum affli-
ctis misit me, ut medear contritis corde, et prae-
dicem captivis indulgentiam. Talia extant apud
Prophetas multa et illustria testimonia de regno
Christi, quod in Sion sit incoandum, et quale
sit futurum, scilicet, quod verbo administrabitur,
non gladio, non vi corporali. Et quidem quod
non lex, sed aliud novum verbum annuncians
salutem , propagandum sit.

Dominam inter inimicos tuos.

Antea de loco dixit, ubi incoandum sit re-
gnum, nunc addit aliam circumstantiam, quale
sit regnum futurum. Et sunt observandae em-
phases verborum. Ait dominaturum esse, et qui-
dem inter inimicos. Primum igitur pollice—
tur ei victoriam, sicut aliquoties supra dictum
est, ct eandem sententiam infra repetet. Haec
consolatio quantam vim habeat, non potest nisi
in veris certaminibus intelligi. Pii luctantur cum
peccato et cum morte: hic si erigant animos hae
sententia, Christum victorem esse peccati, et po-
stulare ut confidamus propter ipsum nobis igno-
sci, hac fiducia consequuntur veram consolatio-
nem, iusticiam et pacem, sic invocatione Chri-
sti defendimur adversus insidias diaboli. Prae-
terea tota Ecclesia in mundo ita conculcatur, ita
negligitur verbum Dei, ut videatur futurum ut

, statim extinguantur Evangelium et Ecclesia, sed

quia scimus Christum esse victorem, et perpetuo
regnaturum, statuamus non posse opprimi Evan-
gelium, et mansuram esse Ecclesiam, etiamsi

