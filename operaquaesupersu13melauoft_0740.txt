1459

catum sentiat se habere Deum propicium et adiu-
torem. Postquam igitur de laeticia dixit, quae
invocationem et celebrationem continet ‚ iam sub-
iicit exemplum invocationis et celebrationis.

O Domine, da salutem, da prosperitatem.

Benedictus qui venit in nomine Domini.

Ut Christo ingredienti in urbem lerosoly-
mam ‚ pii canebant hunc versum , precantes Deum,
ut hoe suum regnum constitueret, augeret, de-
fenderet, ita omnibus temporibus Ecclesia clami-
tat: Ο Domine, da salutem. Adesto huic tuo re-
gno, fac ut illucescat in animis nostris dies Evan-
gelii tui, ut recte agnoscamus victorem, adiuva
nos tuo robore, ut te celebrare et tibi obedire
possimus. Depelle diabolum molientem dissipa—
tionem tui regni, serentem falsa dogmata et scan-
dala ‚ reprime tyrannos et fanaticos,

Denique prorsus idem petit Ecclesia in his
verbis, Domine da salutem, da prosperitatem,
seu prosperos successus, quod petit in precatione
quotidiana: Sanctificetur nomen tuum, id est,
nomen tuum nobis sancte, id est, pure innote-
scat, data vera et pura Evangelii doctrina: Ad-
veniat regnum tuum, id est, rege tu nos, per
verbum tuum et Spiritum sanctum, et incoa in
nobis aeternam iusticiam et vitam: Fiat voluntas
tua, utin coelo, ita in terra, obediant tibi docto-
res, gubernatores, et caeteri in sua quisque vo-
catione, ut nomen tuum non deformetur scandalis,
ut consulatur communi saluti Ecclesiae, sint glorio-
si successus Evangelii, ut erant Eliae, Elisaei,

Esaiae, Ioannis, Christi, et Apostolorum successus, ,

quia nisi tu traxeris mentes hominum, non‘potest
hoc regnum crescere, sed quia elegisti tibi hoc
regnum, et vis constituere et glorificare, sicut
promisisti, te invocamus, ut adsis et adiuves nos.

Ac mox adiectae sunt promissiones, ut nos
confirment, et ad invocationem, spem, confes-
sionem, et certamina accendant. Et postquam
in genere pro regno precatus est Propheta, addit
testimonium, quo peculiariter regem ipsum cele-
brat, et nobis commendat, inquiens:

Benedictus qui venit in nomine Domini.

Ut saepe dixi, In his brevibus dictis necesse
est intueri universam scripturam propheticam,
quia hae breves admonitiones ita proponuntur, ut

PHIL. MEL. SCRIPTA EXEGETICA.

1460

mandentur memoriae, tanquam symbola conti-

nentia summas promissionum. Et Propheta ve-

}pt digitum intendens ad ipsas promissiones, edit
ane vocem.

Duae sunt insignes particulae in hoc brevi
versiculoz Ait, Messiam venientem in nomineDo-
mini, benedictum esse. Generaliter venire in
nomine Domini, est venire, iubente, gubernante
et adiuvante Deo, cum mandatis Dei et invoca-
tione nominis divini, sicut Paulus inquit: Omnia
facite in nomine Domini. Complectitur enim
haec omnia, vult nos ea suscipere, quae Deus
praecepit, et invocare Deum, ut gubernet nego-
cia, et fiducia mandati et auxilii divini, non no-
strae sapientiae aut virium nostrarum pergere,

Venerunt igitur in nomine Dei ad popu-
lum, Moises, David, Elias, et alii Prophetae, quia
vocati susceperunt ministeria certa, Deo man-
dante, quae et gubernavit Deus, et ipsi invocan-
tes Deum, res magnas feliciter gesserunt.

Haec communia conveniunt ad Filium Dei,
sed tamen ipsius vocatio maior est. Ideo diligen-
ter consideranda est haec descriptio: Venit in no-
mine Domini, non solum iubente, gubernante,
adiuvante Deo, cum invocatione patris aeterni,
adserens mandata, et vocatus ad certum ministe-
rium, sed venit nt filius, propter quem caeteri
omnes dilecti et missi sunt. Venit ut adferret
e sinu patris Evangelium, et fieret non tantum
doctor, sed liberator, et quidem in nomine Dei,
hoc est, adiutus non ut caeteri, sed habens divi-
nam potentiam, antor vitae aeternae, sicut ipse

ῑ inquit: Omnia mihi subiecta sunt in coelo et in

terra.

Et quia promissus erat patribus talis liberator,
hunc venientem in nomine Dei, hic intelligamus
venientem, non communi conditione, ut vene-
runt Iosue aut David, sed sicut promissus est
mandante Deo et in potentia divina, ut aboleret
regnum peccati et mortis. Referenda est igitur
haec vox huius Psalmi ad promissiones.

Ideo addit: Benedictus. Nam et hic intel-
ligit non tantum benedictum, id est felicem, sicut
erant benedicti et felices, Abraham, Ioseph, Sa-
muel, aut similes: sed admonet lectorem Psal-
mus de promissione, data patribus, In semine
tuo benedicentur omnes gentes. Eo respicit,
et significat hunc Messiam venientem, iubente
Deo adferentem nova mandata, ac venientem cum

l

