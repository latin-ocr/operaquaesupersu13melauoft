1211

Haec igitur concio: Deus, Deus tuus ego
sum, revocat omnium hominum mentes ad pri-
mum praeceptum et vera opera primi praecepti,
et ad agnitionem promissionis quae declarat hanc
particulam Deus tuus, id est, vere te recipiens,
te curans, tibi dans non solum praesentia bona,
victum et hanc politiam, sed etiam aeterna, mi-
nisterium doctrinae, iusticiam et vitam aeternam,
propter Mediatorem. Ideo volo me vere timeri,
irascentem peccatis, ac simul credi mihi postulo:
volo me fide invocari, peti a me, et expectari de-
fensionem praesentis vitae, et aeterna bona. Hanc
totam doctrinam continet particula: Ego sum
Deus tuus.

Sequitur negativa propositio: Non arguam
te propter sacrificia, non accipiam de domo tua
taurum. Haec antithesis illustrat Psalmum, ut
plane quid velit intelligi possit: cumque status sit
finitivus in hoc Psalmo, negativa propositio hic
constituitur: Non est cultus Dei, qui mereatur
remissionem peccatorum, externus ritus sacrifi-
ciorum. Haec est sententia verborum: Non acci—
piam taurum, etc. Deinde venustae amplifica—
tiones accedunt.

Sequitur alia adfirmativa propositio, cuius
αἰτιολογία supra posita est, cum ait: Ego sum
Deus tuus.

Inde sequitur haec propositio: Sacrifica
Deo laudem. Invoca me in die tribulationis,
id est, vera sacrificia sunt in corde, agnoscere
verum Deum, sicut se patefecit, timere eum,
credere ei, diligere, celebrare et invocare eum,
et quid de eo sentiamus in invocatione decla—
rare, videlicet vere eum exaudire gemitus nostros,
et invocantibus opem serre. Nam concionari le-
gem de corde, non de externis tantum actionibus,
testatur hoc dictum: Diligas Dominum Deum
tuum ex toto corde.

inseritur autem propositioni, quae nunc re-
citata est, dulcissima promissio, quae non est
ociose praetereunda, cum ait: Et eripiam te.
Pollicetur veram invocationem, quae fit fide, non
esse irritam. Hic diligenter consideranda est an-
tithesis. Nam et hypocritae sacrificantes invo-
cant, sed aut securi in rebus secundis, confidunt
suis sacrificiis, ant in rebus adversis manent in
dubitatione: sacrificant quidem, sed apud sese
cogitant, se negligi, se proiici, se non exaudiri
a Deo, et fremunt adversus Deum. At fidei ora-

PHIL. MEL. SCRIPTA EXEGETICA.

 

1112

tio acquiescit in Deo: et quanquam multis ter-
roribus concutitur, tamen superata dubitatione
statuit Deum non defuturum nobis esse: scit re-
mitti peccata propter Mediatorem, et poenas mi-
tigari. Haec statuere in praesenti periculo diffi-
cile est. Quare quid sit fides et invocatio fidei,
non in ociosis speculationibus, sed in veris cer-
taminibus discendum est. In his promissiones
Dei intueamur, et eas recte intelligamus, et earum
voci ita credamus, ac si novam vocem de coelo
sonantem audiremus. Cumque in pavoribus nos
fide sustentamus, discemus qnid sit fides, et even-
tus testabnntur, hanc fidem non esse inanem opi-
nionem, et invocationem non esse irritam, ut
Epicurei et hypocritae iudicant. Ac ita profi-
ciendum nobis est, ut plus lucis sit in nostris
mentibus de Deo ac promissionibus, quam in
Epicureis aut hypocritis esse solet. Cum hic iu-
beat Deus se invocari in periculis, obtempere-
mus, cumque addat promissionem, vult credere
tales promissiones non esse inanes sonos.

Sed dices: Hae promissiones ratae sunt bene
meritis. lmo ratae sunt propter Mediator-em
omnibus ad eum confugientibus. Et cum omnes
sint rei, necesse est hanc fidem de remissione pec-
catorum praelucere in omni invocatione in peri-
culis corporum.

Haec de argumento Psalmi et praecipua pro-
positione monuisse satis sit, ut summa dextre in-
telligatur. Reliqua pars a versu sedecimo est ob·-
iurgatio hypocritarum, qui opprimere veram do-
ctrinae lucem, de fide et vera invocatione conan- ’
tur, et saevitiam adversus veram Ecclesiam exer-
cent, ut suos ritus et opiniones retineant, vel
propter superstitionem, vel propter quaestum,

¹ ne potentiae nervi labefactentur, nt nunc Ponti-

fices, Canonici et Monachi ceremonias snas ma-
gna crudelitate defendunt. Id exemplum si quis ,
considerabit, clarius intelliget, cur hic dicatur:
Sedens contra fratrem tuum loqueris, etc. Sem-
per doctriua de discrimine veri et falsi cultus ma-
gna certamina excitavit, ut ostendunt Propheta-
rum, Christi etApostolorum contentiones. Ideo
hic in fine Psalmi crudelitas hypocritarum accu-
satur.

