 

1 353

virtutibus, de qua saepe praecipit scriptura, et
habet ingentia praemia: sicut postea dicetur. Sed
semper hoc meminerimus, tales sententias loqui
de eleemosynis piorum ‚ qui habent fidem, de qua
dixit in praecedente versu: Firmum est cor eius
ad confidendum Domino. Significat ergo se in
praeceptis de operibus requirere non tantum ex—
terna opera, seu simulationem beneficentiae, qua-
lis etiam est in impiis, sed veros motus cordis
consentientes legi Dei, seu spiritualem obedien-
tiam, quae fit ex fide, videlicet, ut faciamus haec
opera propter Deum, ut eum glorificemus, cre-
dentes nos respici ab eo et curae ipsi esse nos, et
totam vitam nostram , et habentes hanc fidem , ex
animo et liberaliter benefaciamus.

Tales eleemosynas requirit hoc loco, quae
non sunt tantum externa et civilia opera, sed in-
teriores motus et spirituales cultus, quos efficit
Spiritus sanctus in his, qui habent agnitionem
Dei et fidem. Plurimum enim interest inter li-
beralitatem seu eleemosynas piorum et impio—
rum, sicut et supra dixi de misericordia et mu-
tuatione.

Primum, finis facit discrimen. Nam impii
etiamsi sunt benefici et liberales: tamen non be-
nefaciunt aliis propter Deum, seu ut Deo obe-
diant, sed vel ostentatione quadam et aucupio
gloriae popularis, aut propter alias causas. In—
terdum hypocritae praestant opera similia operi-
bus piorum: sed illis putant se mereri remissio-
nem peccatorum et iustos esse coram Deo. Tales
sunt sine agnitione Dei et fide, quae intuetur mi-
sericordiam, et statuit se gratis propter Filium
Dei promissum mediatorem, habere remissionem
peccatorum, et recipi a Deo, non propter no-
stram dignitatem. Ideo horum beneficentia non
placet Deo.

Secundo, discrimen est in modo operis.
Quia impii facientes opera, non credunt se re-
spici a Deo, non expectant sibi a Deo suppeditari
hona, victum, defensionem etc.

Tertio, impii non complectuntur debita ob-
iecta iuxta mandatum Dei, tantum benefaciunt
iis, quos carnali affectu diligunt. Non adiuvant
vere pios egentes ‚ aut qui propter voluntatem Dei,
scu confessionem verae doctrinae, patiuntur per-
secutionem, aut exilia etc. lmo erga tales sunt
crudelissimi, et exercent barbaricam saevitiam,
sicut hypocritae adversus Prophetas, Apostolos

IX. COMMENTARII IN PSALMOS.

 

1354

et alios profitentes doctrinam Christi, omni ge-
nere crudelitatis saeviebant.

Econtra piorum beneficentia non est tantum
externa simulatio: sed verus motus cordis, quod
agnoscit Deum, et propter mandatum praestat
officia dilectionis, ut testetur se obedire Deo, et
velle praestare veros cultus. Deinde complectitur
obiecta, quae debet: Liberalis est erga quosvis
egentes, ct gratis benefacit omnihus, quibus po-
test. Postremo in his operibus exercet fidem,
credit ea placere Deo propter Christum: et quia
propter voluntatem Dei benefacit, credit Deo se
vicissim curae esse, se habiturum a Deo victum
et alia vitae praesidia.

Talis liberalitas commendatur hoc versu,
tanquam verus cultus placens Deo, et habet in-
gentia praemia corporalia, sicut hic additur pro-
missio: Iusticia eius manet in seculum.

Sed hic pauca addenda sunt de usu faculta-
tum, et de ipsis eleemosynis. Est enim et hic
versus testimonium doctrinae de usu rerum poli-
ticarum contra fanaticos spiritus, videlicet, quod
piis et fidelibus non praecipiatur discedere a fa-
cultatibus, nec tolluntur distinctiones dominio-
rum, aut discrimina divitum et pauperum, sed
conceditur retinere proprium, et habere divitias,

.sicut Abraham, Iob, et multi alii, habuerunt

magnas opes,

Sed de usu facultatum praecipitur, ut qui
habent opes, sint benefici, liberaliter impertiant
his, qui habent opus ipsorum beneficiis. Ac pro—
hibet utrunque, avariciam eorum, quibus nihil sa-
tis est, sed quoquo modo corradunt et accumu-
lant opes, et partis incubant, non afficiuntur alio-
rum miseriis aut egestate, ut iis benefaciant. De-
inde et profusiones in res non necessarias perlu-
xum, aut quoddam vanum studium ostentandi
opes, interim neglectis et defraudatis his, quibus
debebatur victus et alia officia dilectionis. Sed
de eleemosynis quaeri solet, quae sint necessariae
eleemosynae, seu quibus sit dandum et quatenus,
Breviter ergo respondeo.

Tria sunt genera praecipue necessaria. Pri-
mum, ut conferamus aliquid ad conservationem
ministerii Ecclesiae. Hoc officium maxime pro-
prium est piorum. Vult enim Deus opeS, et alia
corporalia bona praecipue conferri ad hoc, ut
alantur, qui docentEvangeHum, et ut conservetur
ministerIum. Ita haec liberalitas proprie est cul-
tus Dei, cum refertur ad ipsius gloriam, ut con-

