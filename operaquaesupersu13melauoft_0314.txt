603 SCRIPTA PH. MEL. AD HIST. PROF. ET PHlLOS. SPECTANTIA. 604

Ecclesia servabitur,

Semen Abrahae est Ecclesia,

Ergo sic servabitur, non delebitur hoc
templum, etc.

Neganda est consequentia, quia plus est in
conclusione, quam suit in praemissis.

Apud Ciceronem in primo libro de Oratore
talis est Antonii syllogismus:

Inutilia non sunt discenda ‚
In Philosophia multa sunt inutilia,
Igitur Philosophia non est discenda.

Neganda est consequentia, quia plus est in
conclusione, quani suit ln praemissis. Nam llaec
conclusio tantum inde sequitur. Illae inutiles ma-
teriae admixtae non sunt discendae.

Talis est et Epicuri syllogismus:

lnordinata non sunt a Deo,
In natura multa sunt inordinata,
Ergo natura non est a Deo.

Neganda est consequentia, quia haec debe-
bat esse conclusio. Ergo inordinata illa non sunt
a Deo, quod verum est de peccato, et horrendis
furoribus generis humani.

Ac diligenter observandae sunt casuum mu-
tationes , quia interdum sunt insidiosae ‚ et totam
sententiam mutant.

Fide sumus iusti,
Fides est opus,
Ergo propter opera sumus iusti.

Hic particula, Propter, parit sententiam alie· ¹

nam a praemissis, quia cum dicitur: Fide sumus
iusti, non hoc dicitur, propter dignitatem nostri
operis nos iustos esse, sed fiducia misericordiae
promissae propter filium Dei.

Septima.

Medius terminus nunquam fit membrum con-
clusionis ‚ quia causa est in praemissis monstrata,
propter quam reliqui duo termini cohaerent.

Octava.

Conclusio semper imitatur partem debilio-
rem. Ideo semper particularem praemissam se-
quitur conclusio particularis. Item: Negativam
praemissam sequitur conclusio negativa.

Nona.

Determinatio subiecti aut praedicati, quae
non est principale membrum, non misceatur con—
clusioni, ut:

Omnes boni affectus in homine contami-
uantur ab imbecillitate humana,
στοργαὶ sunt per se boni affectus,
Ergo στοργαὶ per se contaminantur.
Haec particula, Per se, non fuit transferenda
in conclusionem, quia non est principale mem-
brum, nec ad praedicatum conclusionis pertinet.

Decima.

In prima et secunda figura maior semper sit
universalis, qnia in prima proceditur a genere
universaliter ad speciem. Sed in secunda figura,
quae tantum est adversativarum argumentatio-
num, minor et conclusio per contrapositionem ex
maiore inferuntur. Necesse est igitur maiorem
universalem esse, ut:

Omnis homo est animal,
Nullus lapis est animal,
Ergo nullus lapis est homo.

Iam si maior posset esse particularis, seque-
retur falsa conclusio:
Quoddam animal est homo,
Nullus asinus est homo,
Ergo nullus asinus est animal.

Quaedam delicta puniuntur a magistratu,
Nulla ebrietas punitur,
Ergo nulla ebrietas est delictum.

Neganda est consequentia, quia in secunda
figura necesse est maiorem universalem esse, quia
in secunda figura minor et conclusio per contra-
positionem inferuntur ex maiore, ut:

Omnia delicta puniuntur a magistratu,
Ergo quod non punitur, ut ebrietas, uon
est delictum.

Haec consequentia valet, sed maior falsa est,
quia magistratus quaedam delicta negligit.

Undecima.

ln prima figura, cum minor est negativa,

nihil sequitur. Et perspicua causa est, quia cum
prima figura procedat a genere ad speciem, opor-
tet in subiecto maioris includi speciem. Necesse
est igitur affirmativam esse:

Omne adulterium est puniendum,

Nullum furtum est adulterium,

Ergo nullum furtum est puniendum.

Neganda est consequentia , qnia subiectum
minoris non includitur in subiecto maioris, quod
in prima figura fieri oportet.

 

ι
l

