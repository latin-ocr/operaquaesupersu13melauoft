683

Duodecim.

Lex referenda est ad causas efficientes, quia
est cogitatio principaliter movens agentem. Cum
igitur actionum efficientes causae quaeruntur, lex
eiiam quaerenda est. Ionathas texit Davidem
contra edictum patris, sed motus est vera lege,
videlicet, Non est iniuste faciendum parentum
aut amicorum causa, ut dicitur: Non communi-
ces alienis peccatis. Recte igitur fecit Ionathas.
Talia argumenta a lege ducta pertinent ad lo-
cum causarum efficientium.

Tredecima.
A causis per accidens non valet consequentia.
Nam saepissime fit, ut non sequantur effectus, ut:
Laboravit febri,
Ergo factus est temperans,
Venit in iudicium,
Igitur odit adversarium , etc.

Dic primam regulam de Materia.

Cui adimitur materia, adimuntur et partes
materiae et accidentia propria illi materiae, seu
subiecto ‚ ut:

Stellae sunt corpora lucida , sed non con-
flata ex elementis inter se mixtis,

Ergo nullae sunt partes terrestres in stel-
lis, nec aluntur stellae vaporibus.

Secunda.

Accidentia propria mentis, non sunt tri-
buenda corpori, nec econtra, ut:
In statua non est mens,
Ergo nec noticia vel cogitatio.

Tertia.

Accidentia non possunt esse sine subiecto.
Quare destructo subiecto accidentia etiam inter—

eunt, ut:
Oculus corruptus est,

Ergo extincta est visio.

Quarta.

Diversae materiae variant rerum dignitatem,
ut: Thorax aureus est preciosior ferreo.

Dic regulam de Fo1rma.

Posita forma substantiali, res ipsa ponitur,
Nam cum forma ponitur, necesse est materiam et

SCRIPTA PH. MEL. AD HlST. PROF. ET PHILOS. SPECTANTIA.

684 ⁷

efficientia praecedere, Nam forma est in materia.
Rursus autem, ubi non cst forma substantialis,
ibi nec res est eius speciei, cuius est forma illa
specifica.

Stellae non habent animas insitas,

Igitur non sunt animalia.

Eodem modo ab accidentalibus formis argu-

mentamur:

ln his ruderibus destructa est figura domus,

Igitur haec rudera non sunt domus.

Dic reyulas de Causa finali.
Prima esf.

Omnes res in tota natura conditae sunt ad
aliquos fines, id est, ad usus aliquos. Ideo dixit
Aristoteles: Natura nihil facit frustra. ltem:
Natura agit propter finem. Ex hoc fonte ex-
truunt Philosophi universam Ethicen. Ut vident
caeteras res, Solis cursum, fruges, plantas, ad
certos usus seu fines nasci: ita recte iudicant ge·
nus humanum ad certum finem nasci. Et cum
saepissime ducantur-ab officiis argumenta, scicn-
dum est ea sumi ex causa finali.

Secunda.

Unius rei possunt esse multi fines, sed sub-
ordinati seu vicini, ut: Vinum nutrit et sanat,
Homo conditus est, ut agnoscat et celebret Deum,
doctrina et obedientia. Hie est praecipuus finis.
Postea accedunt alii, Ut iuvet communem socie-
tatem, Nam et societas propter hanc causam in-
stituta est, ut alii alios de Deo et de rebus bonis
doceant. Miles dimicat principaliter, ut Deo ob-
temperet, obtemperaturus, etiamsi non darentur
praemia. Secundo, ut adiuvet defensionem suo-
rum. Tertio, ut stipendium accipiat. lta una
actio multos habet fines, sed tamen alios aliis po-
tiores. loseph abstinet ab herili coniuge, Pri-
mum, ut Deo obtemperet. Secundo, ne punia-
tur a Deo vel aeternis vel praesentibus poenis.
Tertio, ne amittat praestantiam donorum. Quar-
to, ne deformet doctrinam scandalis. Quinto,

ne suo peccato noceat alterius conscientiae, nec .

a Deo avellat animam , et impellat in perpetuum
exitium. Sexto, ne noceat Reipubl. Septimo,
ne puniatur poenis civilibus. Ita sciant iuniores
saepe multos fines concurrere, et diligentia digna
est homine, fines actionum magna cura prospi-
cere, ut vulgo dicitur:

Quicquid agis, prudenter agas, vt respice finem.

