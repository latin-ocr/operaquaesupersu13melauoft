797 ΙΙ.

Vidit postea Esaias alteram obsidionem Iero-
solymae, cum Senacherib rex Assyrius, multo
potentior patre, vastata magna parte Iudaeae, ac-
cessisset ad urbem lerosolymam. Hic valuit Pro-
phetae vox et consilium, et Deus hac miranda li-
beratione testimonium dedit doctrinae Esaiae.

Postea accessit aliud testimonium, videlicet
Solis regressio, et consentaneum est in tam longa
gubernatione multos mirabiles eventus fuisse con-
siliorum Esaiae, quos Deus exhibuit, et ut in-
terea hospitium Ecclesiae his consiliis servaret, et
ut ostenderet non esse felicem gubernationem so-
lius humanae sapientiae, sine voce prophetica et
sine invocatione Dei, et ut testimonia doctrinae
ederet.

Cum autem dissimiles reges habuerit, ne-
cesse est eum magna pericula et certamina susti-
nuisse. Etsi autem de morte eius nihil narrat hi-
storia in libris propheticis, tamen scribunt Epi-
phanius et Hieronymus, a rege impio Manasse
interfectum esse, ac serra dissectum. Quare au-
tem et tota Ecclesia subiecta sit cruci, et cur velit
Deus summos Doctores sustinere tristissima sup-
plicia, saepe alias exponendum est. Nos enim
vult similes fieri imagines Filii sui, et tali morte
testari se doctrinam non voluptatis aut utilitatis
suae causa profiteri, nec simulatam esse assensio-
nem, sed cum confessionem vitae anteferunt,
ostendere, se vere timere iudicium Dei, ac sentire
vera esse quae docent.

Hactenus de tempore dixi, quo vixit Esaias.
Nunc de toto genere doctrinae dicendum est, quas
materias docuerit et illustraverit, ut ipsius operis
argumentum teneatur. Una et perpetua vox est
ministerii evangelici, inde usque a prima con-
cione post lapsum Adae, videlicet praedicatio
poenitentiae, arguens peccatum, et deinde pro-
missio remissionis peccatorum et reconciliationis.

Quare praecipuae conciones in Esaia hae
sunt, gravissimae accusationes peccatorum multi-
plicium , et certae praedictiones horribilium poe-
narum. Et econtra consolationes, quae repetunt
et illustrant promissionem de Messia, et affirmant
remitti peccata agentibus poenitentiam, et man-
suram esse Ecclesiam, narrant quales futuri sint
exitus calamitatum.

Hic inseruntur vaticinia de multorum regno-
rum eversione, quae propter duas causas recitan-
tur. Primum ut Ecclesiae consolatio proponatur,

ARGUMENTUM IN ESAIAM PROPHETAM.

798

ne existimet Deo magis placere florentia imperia,
quae defendunt idola, quam hunc parvum et
aerumnosum coetum custodem doctrinae coelestis
Altera causa est, ut hae ipsae praedictiones de
ruinis et successione imperiorum testentur doctri-
nam Prophetarum veram‚ et a Deo traditam esse.
Cum enim respondent eventus, qui a nulla crea-
tura prospici poterant, manifestum est aDeo mon-
stratos esse, et vocem Prophetarum divinam esse.
lmo nulla doctrina ullius gentis aut religionis un-
quam seriem monarchiarum ita complexa est, si-
cut solius Ecclesiae doctrina. Hoc signo confir-
mamur, ut aliis miraculis, ut firmius statuamus,
doctrinam Ecclesiae a Deo traditam esse.

Nec in accusatione peccatorum arguunt Pro-
phetae tantum scelera, quae humana ratio iudi-
care potest, ut tragoediae. Etsi enim aliqua est
similitudo propheticorum scriptorum et tragoe-
diarum, tamen ingens discrimen est. Prophetae
taxant vitiosos cultus Dei, et interiora mala hu-
mani cordis, ignorationem Dei, securitatem car-
nalem, hypocrisin, fiduciam propriae sapientiae,
iusticiae‚ potentiae et alia arcana vitia.

Differunt etiam praedictiones poenarum.
Tragoediae vaticinantur ex communi lege, quae
affirmat atrocia scelera puniri praesentibus poe-
nis: sed Prophetae aliquoties modum et tempora

poenarum praedicunt.

Differunt et Prophetarum scripta a tragoe—
diis consolatione, quia in tragoediis aut nullae
consolationes proponuntur, aut tantum philoso-
phicae, quae non ostendunt auxilium, nec dicunt,
quomodo aut quando penitus tollatur malum, sed
iubent moderate ferri dolores. At in concionibus

Prophetarum exponuntur causae, quare Ecclesia
cruci subiecta sit, et adduntur consolationes ve-

· rae et efficaces, recitatur et illustratur promissio

de Mediatore, de remissione peccatorum, de con·-
servatione Ecclesiae, de praesentia Dei in Eccle-
sia, exaudientis nos et mitigantis poenas in hac
vita, ut servet Ecclesiam, et de donatione vitae
et gloriae aeternae, in qua prorsus tolluntur

omnia mala.

Cum autem singula membra Ecclesiae Dei
necesse sit tenere fundamentum, id est, articulos
fidei omnes, quaerenda sunt de singulis articulis
Prophetarum testimonia, et apud Esaiam, cum
sit copiosus, extant praecipuorum articulorum
omnium illustria testimonia.

