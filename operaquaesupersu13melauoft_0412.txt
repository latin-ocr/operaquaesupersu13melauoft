799

De unitate essentiae Dei Cap. 43.

De natura divina in Messia Cap. 9. Vocabi-
tur nomeu eius Deus fortis, Pater aeternitatis.

De Spiritu sancto Cap. 44. Effundam spiri—
tum meum super semen tuum.

De natura humana in Messia Cap. 7. Ecce
virgo concipiet, et pariet filium. Idem locus
testatur matrem esse virginem.

Deinde de morte Messiae, et causis, cur fiat
victima. Item de resurrectione concionatur to-
tum Caput 53.

Deinde de Ecclesia collecta ex ludaeis et Gen-
tibus, et qualis coetus sit Ecclesia, et quod sem—
per mansura sit, repetuntur conciones in multis
Capitibus 54. et 55. Item 59. et 60.

Item de beneficiis Messiae , et de remissione
peccatorum Cap. 61.

De restitutione vitae aeternae Cap. 25.

De praemiis et poenis aeternis Cap. 66.

Utilissimum est autem meminisse in singulis
testimoniis ipsa Prophetae verba, in quibus am-
plissima doctrina continetur, quam nunc iu Prae-
fatione complecti nimis longum esset. Sed cum
ad singula veniemus, addenda erit expositio.

Nunc recito hanc admonitionem, ut recentes
Lectores sciant, eandem esse vocem verae Eccle-
siae omnium seculorum, et idem Evangelium , et
congruere vocem Prophetarum cum voce Filii Dei
et Apostolorum, nisi quod Prophetae de venturo
Messia concionantur, Apostoli de exhibito, Cae-
tera sunt eadem.

Intexit autem vaticinia de imperiis, ut, sicut
supra dixi, consolationem hanc teneamus, man-
suram esse Ecclesiam, etiam ruentibus imperiis,
et expresse trium monarchiarum mentionem facit,
Babylonicae, Persicae et Graecae. Et praedicit
Babyloniis et Assyriis regibus exitium, et imperio
potituros esse Medos et Persas. Deinde Macedo—
nas, quos nominat Cithim et Graecos, quos no-
minat Dodanim, id est, Dodoneos.

Series autem monarchiarum in Prophetis
ideo recitatur, ut tempus certum significaretur
adventus Messiae, praeterire enim has monar-
chias Babylonicam, Persicam et Graecam opor-
tuit, postea venturus erat Messias. Et consola-
tio proponitur infirmissimae genti, inter tantas
ruinas maximorum imperiorum mansuram esse
politiam Mosi, et sedem Ecclesiae ac doctrinae
certam fore in Iuda, donec Messias ipse in eo
templo concionaretur.

PHIL. MEL. SCRIPTA EXEGETICA.

800

Haec consolatio quam grata fuerit piis, in-
telligere possumus ex nostra solicitudine de poste-
ritate. Scimus mansuram esse Ecclesiam, sed
ubi mansura sit, angimur. Tribus luda sciebat
in sua posteritate, et in hoc ipso vestigio, in Zion,
mansuram esse, etiamsi intervenerunt exilia et
multae clades.

Sunt autem anni a morte Oziae ad natalem
Christi 776, ad resurrectionem vero anni 809, ac
numerus significatus est Capite nono in literis vo-
cabuli Lemarbeh hammisrah.

Postquam autem de doctrina prophetica
dictum est, iam et accommodatio ad virtutes con-
sideretur. Fungitur munere Prophetae, sed ma—
nifesta voce Dei vocatus. Et Deus ornat eum mi-
raculis, ut extent testimonia vocationis et doctri-
nae. Hinc discendum est, ne ad gubernationem
sine vocatione accedamus.

Deinde lucet fides in vera invocatione, in re-
prehensione falsorum cultuum, in illustratione
doctrinae, in consiliis gubernationis, in expecta-
tione auxilii divini, in prohibitione foederum, et
reprehendenda nolvnpccyqtcooiqu, quae oriebatur
ex diffidentia. Quia enim reges erant impii, et
solis humanis consiliis munire se volebant, ideo
passim discurrebant, nunc ab Aegyptiis, nunc
ab Assyriis petebant auxilium, a quibus salle-
bantur.

Ac dissimilis est gubernatio prophetica a gu-
bernatione Ciceronis aut Themistoclis. Cicero
tantum humana consilia sequitur, et quaerit hu-
mana praesidia. At Propheta manet intra metas
mandatorum divinorum, et exitus Deo commen-
dat et fide expectat a Deo auxilium. Cumque ad-
sit Deus in tali gubernatione, eventus sunt seli-
ces. Hoc discrimen ostendit, inquiens Cap, 30,:
In silentio et spe erit fortitudo vestra.

Praeterea in cruce tolerantiam et constantiam
consessionis et praestat Propheta , et praecipit, ut
Cap. 51. inquit: Ne timete probra hominum.

Praemonet etiam posteritatem de futuris te-
nebris in Ecclesia, et orat, ne lux doctrinae pror-
sus extinguatur, ut Cap. 29. et Cap. 64.: Et nunc
Domine Pater noster es tu, nos vero lutum. Ecce
respice, populus tuus omnes nos.

Hactenus utcunque exposui argumentum uni-
versi operis Esaiae, ut quae sit principalis mate-
ria et propria Prophetae, ac discernenda a philo-
sophicis adhortationibus, consideretur. Deinde

Ξ vero addam singulorum Capitum argumenta.

