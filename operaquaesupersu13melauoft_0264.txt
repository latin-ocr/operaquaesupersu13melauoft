503

devinciunt. Nam ex bonis et praestantibus auto-
ribus nemo tam ignavus suit, ut sine omni cura
collocationis orationem congereret. Ac Cicero
etiam cum non admodum accurate texit periOdOS‚
est enim liberior oratio in Epistolis et philosophi-
cis libris, tamen hoc nomine superat alios, qui
nullam adhibuerunt in componendo curam, quod
cavet, ne concurrant sententiae longius distantes,
aut male cohaerentes, aut nequid relinquatur irn-
persectum. Haec non cavent Salustius, Seneca,
Plinius, et alii recentiores. Quare etiamsi non
omnes compositionis partes esfingemus, tamen
illum sententiarum ordinem atque absolutionem
magis poterimus in Cicerone, quam in aliis cer—
nere. Ac si quem omnino delectant incomposita,
nullius oratio apud Latinos aequabilior est quam
Ciceronis, etiam cum se eximit ex illis vinculis
artis, de quibus ipse in perfecto oratore praeci-
pit. Rectius igitur hunc imitabimur qnam alios,
aut tristes, horridos, concisos, aut supinos et
longius iusto fluentes, et plenos liyperbatiS, et
qui temere sententias congerunt. Nos adolescen-
tuli incidimus in Policianum et posteriorem Pli-
nium, quorum nos invitabant subtiles argntaeqne
sententiolae, quibus abundat uterque, delecta-
bant in his et alii quidam flosculi, habent enim
dicta quaedam belle detorta, sed argutiae illae
sententiarum etbelledictamirumin modum aman—
tur a iuvenibus et imperitis, et placentin schola
ludentibus, sedin seriis negociis nibil est ineptius
atque inanius illis affectatis argutiis. Quid autem
assecuti sumus horum lectione? Primum aridio-
res facti sumus, cum natura parum uberes esse-
mus, deinde illas inanes argutiolas, quas praeci-
pue auserebamus, postea intelleximus nobis abii-
ciendas ac dediscendas esse. Quanto melius con-
suluissent nobis praeceptores, si et ad Ciceronis
lectionem discipulos assuefecissent et docuissent,
non solum verba ex Cicerone excerpere, sed etiam
phrasin imitari, et totam orationis sormam, hoc
est, sententiarum ordinem atque ornamenta effin-
gere.
gis usu rerum doctus comperi nullius generis imi-
tationem, plus conducere liis, quibus res seriae
et magnae tractandae sunt, quam orationis Cice-
ronianae. Et instruxit artifices cuiuslibet generis
Cicero, quia non solum orationes et Epistolas
reliquit, sed etiam disputationes. Nec difficile
erit intelligere lectori non stulto, si in haec exem-
pla intuebitur, quid in quolibet genere deceat,

SCRIPTA PH. MEL, AD HIST. PROF. ET PHtLOS. SPECTANTIA.

Ego itaque non tantum in schola, sed ma- ζ

504

ξ qualis oratio conveniat Epistolis, quas saepe de

l maximis rebus et ad summos principes scribimus,

qualis oratio in narrationibus, laudationibus, in

vituperationibus, qualis in disputationibus pro-
betur. Quare studiosi omnes adhortandi sunt,
ut quam plurimum legant Ciceronem, et ab eo
primum verba ac phrasin mutuentur. Deinde
consilia eius in inveniendo ac disponendo consi-
derent. Postremo totam orationis formam, boc
est, sententiarum ordinem, exornationum copiam,
atque modum quantum ingenio ac studio consequi
poterunt, imitari conentur. Ut enim Elegiacus
ille, de quo supra dixi, sine controversia melior
evadet ex Ovidii lectione, quam si legat Odas Ho-
ratii, et Heroicus scribet foelicius, si sequetur
Virgilii proprietatem, etin ordinandis atque ab-
solvendis membris oeconomiam, quam si Luca-
num aut Statium, qui sunt improprii, inflati et
obscuri, imitetur. lta dubitari non debet, quin
ille noster imitator ex lectione Ciceronis melior
quam ex aliis autoribus futurus sit. Cum enim
in poetica maximam vim esse imitationis appareat,
dubitari non debet, quin et in hac vicina arte
plurimum polleat. Tanta est enim inter has co-
gnatas artes similitudo, ut plaerique illustriores
loci Ciceronis ac Livii, si recte existimemus, poe'-
, mata iure dici possint.

 

De tribus yeneribus dicendi·

Plurimum etiam conducit ad iudicandum,
agnoscere diversa genera dicendi. Nam ingenio-
rum dissimilitudo, diversas formas, seu ut Graeci
nominant χαρακτῆρας operum, non solum in hac
arte, sed in plaerisque aliis peperit. Et tamen
certi quasi gradus animadversi sunt, intra quos
hae formae consistunt, videlicet humile genus, et
illi oppositum grande. Tertium est mediocre,
quod primo genere plenius est, et tamen aliquan-
tulum a summo abest, in picturis facile depre-
hendi hae differentiae possunt. Durerus enim
pingebat omnia grandiora, et frequentissimis li-
* neis variata. Lucae picturae graciles sunt, quae
, et si blandae sunt, tamen quantum distenta Du-
= reri operibus, collatio ostendit. Matthias quasi
ᾗ mediocritatem servabat. Miscentur autem haec
’ genera inter se, sicut musici tonos miscent. Nam
ἱ et illi qui sunt tenuiores, interdum aliquid effi-
, ciunt plenius. Et in eedem tempore alii loci
ἱ grandes sunt, alii exiles, iuxta rernm varietatem,
ἵ de quibus dicitur.

 

