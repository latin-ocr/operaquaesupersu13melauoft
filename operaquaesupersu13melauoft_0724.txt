1427

petuo victuram, in vita et gloria aeterna, ut frua-
tur conspectu Dei, quodque hanc Ecclesiam in-
terea mirabiliter exercet et liberat a peccatis et a
morte, per Filium quem misit, ut mirabili modo
placaret iram Dei, et tolleret peccatum.

Admirans igitur Propheta magnitudinem ae-
terni beneficii, quod haec mortalis natura ad
aeternam vitam et gloriam, ad societatem cum
Deo electa et vocata est, clamitat se hoc praedi-
care, immensam esse bonitatem Dei, quae sc sic
erga nos effuderit, ut non tantum corporalibus
bonis nos cumulaverit, sed etiam aeterna vita et
gloria , quam cogitare ratio non potest.

Est ergo haec vox verae et ardentis fidei, in-
tuentis Deum, non more rationis, sed qualem
ipse se nobis ostendit in arcana promissione Evan-
getii, quam revelavit Filius, qui est in sinu pa-
tris. Philosophi et populus legis non intelligunt
hanc vocem: Confitemini Domino, quoniam
bonus, quoniam in seculum misericordia eius,
Videt humana sapientia haec pulcerrima corpora,
coelum et terram, videt mirificum ordinem mo-
tuum, temporum vices, videt etiam opificium hu-
mani corporis summa arte conditi. Haec admi-
rans cogitur fateri, esse aliquam aeternam men-
tem, a qua haec orta sunt et reguntur, et dolet
se non posse penetrare ad autorem. Sed cum
oculos refert ad confusionem in vita hominum,
ubi cernit multitudinem infinitam vitiorum, videt
florere tyrannos et flagitiosos, opprimi vero iustos
et innocentes, rursus amittit cogitationem de Deo,
et dubitat an homines Deo curae sint, maxime
vero in propriis aerumnis iudicat se negligi a Deo.

Haec consideranda sunt, ut sciamus hanc
vocem, Confitemini Domino, non esse quorum-
libet. Nec populus legis eam sonat. Mala con-
scientia fugiens Deum, non praedicat, sed fremit
adversus eum, non ait bonum esse, non expectat
illam aeternam misericordiam, sed potius mallet
nihil esse, sicut Saul, ludas et omnes homines,
qui non eluctantur ex malae conscientiae terro—
ribus.

Tantum igitur illi canunt hanc vocem, qui
iam statuunt se habere Deum placatum per Filium,
qui hic describitur novi aedificii autor. Hi agno-
scunt aeternam salutem, vitam et gloriam, et no-
runt propter illam aeternam gloriam liberari nos
a peccato et a morte, imo etiam dari nobis vitam,
victorias, pacem, tegi nos in periculis corporum,
defendi nostras familias, gubernari omnia con-

PHIL. MEL. SCRIPTA EXEGETICA.

 

1428

silia et actiones, quia Deus non vult in hoc mun-
do prorsus deleri Ecclesiam, vult aliquos esse,
qui ipsius Nomen et noticiam celebrent, et Evan-
gelium circumferant.

Ut igitur possimus et nos lianc vocem sonare,
ac laudare Deum, quod sit bonus, qui cum in hac
vita iuvet, tum vero daturus sit nobis aeternam
vitam et gloriam, agnoscamus sapientiam hu-
manam coccam esse, discamus quantum mali sit,
succumbere malae conscientiae, et confugiamus
ad Filium Dei Mediatorem, et fide nos erigamus,
ut Deum invocare et praedicare possimus.

Etsi autem una est sententia, qua et ipse
laudat Deum, et iubet alios eandem laudem so-
nare, tamen venusta est distributio. Primum
praecipit toti populo Israel. Deinde nominatim
praecipit domui Aaron, id est, ministris verbi
Dei, doctoribus et gubernatoribus: nam hi de-
bent huius chori duces esse, docere alios de vera
laude et veris cultibus. Postea praecipit omni-
bus qui timent Dominum , hoc est ‚ toti Ecclesiae,
collectae ex Israel, et ex gentibus. Ο beatum,
qui cum hoc choro potest Deum sic invocare, ut
agnoscat esse bonum, curare, exaudire, iuvare
nos, et vere nobis aeternam vitam et gloriam da-
turum esse. Hic est veruS, et solius Ecclesiae

cultus, Ideo Psalmus hunc cultum proponit et
docet.

De tribulatione invocavi Dominum, exaudi-
vit me in latitudine Dominus.

Dominus mecum, non timebo, qnid faciat
mihi homo?

Dominus mecum el auxiliator meus, et ego
despiciam inimicos meos,

flffelins est confidere in Domino, quam spe-
rare in homine.

,Melius est confidere in Domino, quam spe-
rare in principibus.

Expositio seu narratio beneficii aliquoties
repetita. Et verba plana ac perspicua sunt. Mem-
bra sunt quinque, narratio periculi, invocationis,
liberationis, confirmatae fidei et doctrinae.

Periculum initio uno verbo recitat, curn
mentionem facit tribulationis. Sed hanc postea
exaggerat, cum narrat omnium gentium odia et
impetus se sustinuisse, se impulsum et castigatum
esse, et conflictatum cum morte, ut postea dice-

2113&-

