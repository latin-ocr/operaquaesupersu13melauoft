787

quod erat scilicet uno usurpante sibi dominatio-
nem in multo& Nam lex ita ordinavit, ut sin-
guli patresfamillias familiarum suarum Domini
essent iuxta legem: Honora patrem et matrem.

Dia-itque Lamech.

Lex de caritate multipliciter prodita est hoc
‘capitulo supra: Quare iratus est, et cur conci-
dit facies tua? Et deinde: Qui occiderit Cain,
septuplum punietur. Et hic: Occidi virum in
vulnus meum, id est, luam poenam caedis illius,
quandoquidem divina lege cautum erat, ne quis
occideret eum.

De Lamech vero septua.

Ex Evangelii loco Matthaei decimo octavo,
de septuplo et septuagies septies satis adparet acci-
piendum esse numerum certum pro incerto. Nam
Hebraeis septenarius numerus universalitatis nu-
merus est. Porro quod septuagies septies poenam
se daturum inquit, non aliud est quam supra di-
xit Cain: Maior est iniquitas mea, quam ut ve-
niam merear.

Cognovit quoque adhuc.

Supra recensuit impium genus Cain, cni
imperium, militiam et civilem cultum tribuit,
voco autem cultum civilem et luxum, et concu-
piscentiam oculorum, quod gestientes nos extol-
lere, excolimus civilia munera quaecunque, non
ex fide, sed ut celebremus nomen nostrum, ut
infra de conditoribus Babylonicae turris dicitur:
Gaudent ingenia et superbiunt opibus suis. Hoc
nomine potissimum Tyrus accusatur apud Eze-
chielem 26. 27 et 28.: Ο Tyre, dixisti perfecti
decoris ego sum. Nunc redit ad genus pium.
Ilic primum consideranda fides Adae et Evae,
qui e Paradiso eiecti sperabant benedictum Se-
men inter tantas adflictiones, cum Abel occidi-
tur, Cain maledicitur, nec reddita est soboles
pia ante trigesimum annum supra trecentesimum.
Seth filio nomen factum est a ponendo, quo haud
dubie significavit non nasci natura filios Dei, sed
a Deo donari, quasi sic dicat: Ecce video ea
quae e carne nascuntur maledicta esse omnia,
solum id semen Deo acceptum esse, quod ipse

ponit, sicut alias saepe dicitur: Suscitabo mihi
semen etc.

PHlL. MEL. SCRIPTA EXEGETICA.

788

Tunc coeptum est.

Id est, posteaquam non Adae tantum, sed
et filio pium semen fuit, latius propagatus est
iam cultus Dei. Et quia multitudo docenda fuit,
necesse fuit institui quasdam ceremonias quibus
moveretur multitudo. Item ad consolationem
pertinet, qua confirmati Adam et Eva, postea-
quam viderunt pium semen exortum esse, cum
annos plns centum nihil vidissent praeter impiam
et maledictam multitudinem familiae Cain.

Caput V.

Sicut supra diximus ortum mundi, lapsum

et restitutionem hominum describi, ut sciamus γ

et nos esse, ad quos verbum Dei pertinuerit, et
idem esse verbum ‚ quod a principio mundi prae-
dicatum est, et quod nos accipimus. Ita hic
γενεαλογίαι recensentur, et ut certi simus, nos
esse ad quos praedictiones pertineant, et ut certi
simus, unde et ex quibus Patribus sit Christus.
Nam hoc egit in universum scriptura, ut redderet
nos de Christo certissimos, atque id ita oportuit,
eo quod venerit Christus tectus formis crucis, ut
a carne agnosci non potuerit. Quod Enoch trans·-
latus est ad Deum exemplum ostensum est, quo
confirmaretur fides Patrum. Sicut nato Seth re-
novata est generatio sanctorum, cum tota poste-
ritas Cain oblita Dei suis cupiditatibus ferreretur:
ita hic nato Noe renovata est sanctorum genera-
tio: nam paulo ante decesserant Adam et Seth,
et Enoch translatus erat, et sicut Seth a ponendo
nomen est· inditum, Dominus enim est qui semen
sanctum donat: ita Noae nomen inditum est a
fructu, quod ipse inter tot impios futurus esset,
qui consolaretur sanctos, conservaret verbum et
promissionem Dei, et confirmaret fidem expectan-
tium semen, quo restitueretur vitaz

Caput VI.

Quae peccata diluvium praecesserint textus
hic exponit: Promiscua libido atque adeo luxus
omnis generis, qui cum libidine coniunctus est.
Sic enim inquit, Acceperunt sibi uxores ex omni-
bus quas elegerant, id est, quotquot libebat cor-
rumpebant. Et quia secum habet libido potissi-
mum securitatem contemtricem iudiciorum Dei,
accusatur hic quoque securitas et contemtus verbi
Dei, cum inquit: Iudicabit spiritus meus in ho-

