795

ad initia gubernationis Esaiae. Ieremias, ut exi-
stimo, vidit Esaiam, Ieremiam vidit et audivit
Daniel, atque ita deinceps continuo aliqui sue-
runt Doctores ornati singularibus testimoniis, alii
aliis praestantiores.

Et, ut dixi, praecipuum munus fuit re-
purgatio doctrinae, postquam enim promissio post
lapsum primorum parentum edita est, Deus im-
mensa bonitate eam saepe repetivit, nova voce
edita, ut curn ad Abrahae semen restricta est.
Deinde et illustrata est, ut de abolendo peccato et
morte, et de instauratione iusticiae et vitae aeter-
nae intelligeretur. Fulsit igitur singularis lux
divina in his Doctoribus, qui promissionem enar-
raverunt, ut in priori Epistola Petri dicitur, de
qua salute scrutati sunt Prophetae, tempus con-
siderantes, quod ostendit eis Spiritus Christi.

Sed interea, ut esset occasio miraculorum,
et ut hospitia Ecclesiae servarentur, simul ad certa
consilia gubernationis missi sunt Prophetae, ut
Nobae mandatum est, ut arcam extrueret, in qua
reliquias generis humani Deus servari voluit. Sic
alii ad alia negocia sui temporis politiae conve-
nientia vocantur, David ad regnum vocatur, et
ornatur illustribus miraculis, quae sunt testimo-
nia doctrinae. Sic Esaias expressa Dei voce mit-
titur ad docendum in populo Dei, etiamsi ex
stirpeluda erat, non ex tribu Levi, et ad Regum
consilia gubernanda, et ornatur ingentibus mira-
culis. Eo deprecante pro populu, urbs Hieroso-
lyma liberatur obsidione, et ingens exercitus re-
gis Assyrii Sennacherib trucidatur.
omisso usitato itinere regreditur. His testimoniis
confirmavit Deus doctrinam, quam Esaias propa-
gabat, quae erat, ut postea dicam, enarratio pro-
missionis de Messia.

Postquam igitur in genere dictum est, quare
et quomodo Prophetae vocentur, et monui ordine
singulorum tempora et politias considerandas
esse, iam quo tempore, et in qua politia vixerit
Esaias, et quarum calamitatum spectator suerit,
quid docuerit, et quid egerit, quaeramus.

Non longo tempore post mortem Elisaei vo-
catus est Esaias, regnante in Iuda Ozia , sub quo
Amos praedixit exilium decem tribuum Israel.
Ac ab initio praedictionis Amos sumtum esse nu-
merum scribunt, qui recitatur Capite septimo
Esaiae his verbis: Adhuc sexaginta et quinque
anni, et desinet Ephraim esse populus. Constat

PHlL. MEL. SCRIPTA EXEGETICA.

Sol etiam v

796

autem Samariam deletam esse sexto anno regis
Iuda Ezechiae, inde, cum retro numeramus an-
nos quinque et sexaginta ‚ perveniemus ad annum
regis Oziae vicesimum quartum, quo tempore
Amos vaticinatus est, ad cuius vaticinium refe-
runt eius numeri initium, ut suo loco copiosius
dicetur.

Sed vocatum esse Esaiam regnante Ozia, ma-
nifestum est ex ipsis narrationibus Esaiae. Inde
annos amplius octoginta sub regibus lothan,
Achas, Ezechia, et spectator suit ingentium cala·
mitatum lsrael et Iuda, et sua voce Ecclesiam fo- -
vit, et multa consilia publica gubernavit.

Nec solus fuit doctrinae et praedictionum
testis, sed eadem aetate vixerunt Ionas, Amos,
qui prius vocati suerunt ad sua mysteria, et dein-
de Micheas.

Vidit autem Esaias bella civilia in decem tri-
bubus, cum brevibus intervallis subinde alii re-
gnum invaderent, qualia certamina omnium re-
gnorum interitus antecedunt. Vidit a regibus
Assyriis duobus Tiglat Phul Assur, et deinde a
Salmanassar dilacerari et dissipari decem tribus
Israel. Nihil autem tristius in vita hominum co-
gitari potest dissipatione gentium, eversis politiis‚
in quibus vel mediocris disciplina fuit. Ac do-
loris sui magnitudinem Propheta significat in cre-
bris et lugubribus deplorationibus harum miseria-
rum. Vidit interea et in Iuda regem impium et
infelicem Achas, quo regnanteHierosolyma cincta
est obsidione a rege Syriae ‚ et a rege Israel, quo
tempore et regis hypocritae impietas et stulticia
auxit dolorem Esaiae.

Cum enim suaderet Esaias, ne Achas foedus
faceret cum rege Assyrio, et ostenderet Deum af-
futurum esse quiescenti et non moventi bellum,
Achas diffidens Deo , et humana praesidia contra
vocem Prophetae quaerens, praebuit occasionem
maioribus malis, quo in loco apud Esaiam in Ca·-
pite septimo insignis doctrina est, utin adversis
rebus simus quieti, id est, non moveamur impa-
tientia, ut confugiamus ad auxilia inconcessa,
aut ordine non probato quaeramus humana prae-
sidia, sicut nostra aetate vidimus in Pannoniam
accersi Turcica auxilia, vidimus et alibi fiducia
foederum moveri bella, quae vitari poterant. Ac
saepe fit in publicis et privatis calamitatibus, ut
errent homines impatientia, ubi augent mala me-
dicando, quae facile sanarent, si quiescerent, sed
haec suo loco dicentur.

