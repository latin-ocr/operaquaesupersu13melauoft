1107

praesidia neglecto Deo, sicut quidam homo impius
dixit: Se quid doceant quinque libri Most non
scire, nec curare, sed quomodo emendi sint quin-
que pagi , et quanti ex eis reditus capiantur, scire
et curare, eamque sapientiam longe anteferre illi
inani doctrinae Mosi. At econtra Psalmus ver-
su 13. hanc persuasionem vocat stulticiam, etsi
laudetur haec persuasio ab eorum imitatoribus.

Denique tota oratio Psalmi perspicua est, si non ’

depravetur insulsis versionibus.

Aryumentum ac dispositio
Psalmi IA-

Fortis Deus Dominus locutus est, et vocavit
terram, etc,

Insignis Psalmus est, luculentam et perspi—
cuam concionem continens, monstrantem discri-
men veri cultus et ceremoniarum. Quare ad
genus διδασκαλικὸν pertinet.

Triplex est enim hominum multitudo: Alii
prorsus sunt ἄθεοι, qui et ceremonias et veros
Dei cultus audacissime contemnunt, ut Athenis
faciebat Cynesias poeta, qui festa contraria publi-
cis celebrabat. Alii non adeo profani cum ra-
tione moveantur, ut esse Deum statuant, tamen
postea nihil nisi legem norunt, et dehac fingunt
sibi imaginationes suo arbitrio, videlicet Deum
colendum esse ceremoniis et operibus morali—
bus: sed si sint lapsus aliqui, ceremoniis com-
pensari: et has, si sint sufficientes, mereri re-
missionem peccatorum: sic senserunt lithnici,
qui hac persuasione varios ritus et multa tristia
opera excogitabant, videlicet victimarum huma-
narum mactationes, quia ceremoniis aboleri pec-
cata fingebant. Hoc errore Pharisaei cumularunt
sua sacrificia, monachi Missas, Turci suas cere-
monias. Denique manet hic error in maxima
parte generis humani, ceremonias praecipue Deo
placere, et mereri remissionem peccatorum, et
praecipuas virtutes esse longe anteferendas omni-
bus moralibus operibus. Ac multi plus sibi li-
centiae sumunt in moribus, laxant frenum libi-
dinibus et aliis cupiditatibuS, quia postea corn-
pensari delicta ceremoniis arbitrantur: ut sacri-
ficuli varie polluti, deleri sua scelera putant ritu
Missae. Sic Ethnici senserunt, sic omnibus aeta-
tibus multi sentiunt. Hic error et in hoc Psalmo
et alibi saepe a Prophetis, a Christo et Aposto-

PHIL. MEL. SCRIPTA EXEGETICA.

1108

1 lis taxatur, ut Christus clamitat Matthaei septi-
ino: Non omnis qui dicit mihi Domine, Domine,
ἶ intrabit in regnum coelorum, sed qui facit volun-
l tatem patris mei. Item Ioan. 4.: Veri adorato-
res adorabunt patrem in Spiritu et veritate. Et
1. Corinth. 7.: Circumcisio nihil est, sed obser-
vatio mandatorum aliquid est. Et saepe alias
haec doctrina repetita est.

Sed hae conciones praecipua certamina inter
homines accendunt. Nam multi cum vident ce-
remonias esse nervos potentiae suae, aut aucupia
quaestus, sine modo eas laudari volunt, non pro-
pter gloriam Dei, sed ad stabiliendam potentiam,
et augendum quaestum.

Alii qui videntur graviores, qui iudicant ce-
remonias esse disciplinae nervos, ut sunt aliquo
mod0‚ vehementius etiam irascuntur iis, qui ne-
gant 1105 cultus mereri remissionem. Tales pro-
pugnatores ceremoniarum omnes concurrunt ad
opprimendam veram reprehensionem, ut nune
Amisum, Canonici, sacrificuli, Monachi sti—
pati regibus ac principibus concurrunt ad defen-
sionem venalium Missam, et crudelissime inter-
ficiunt homiues pios recte docentes de usu cere-
moniarum.

Cum igitur talia certamina sequantur, audita
voce divina de ceremoniis, Psalmus initio et in
fine severissime obiurgat hostes veritatis, et eis
poenas et exitium minatur: necesse est enim has
controversias iudicari divinitus, quia homines
sine luce Evangelii, non recte intelligunt legem
et ceremonias. Ideo funditus deleta est Hieroso—
lyma, quia stante politia Iudaica, semper man*
sisset opinio, tam pulcros ritus, divinitus ordi-
natos ‚ necessarios cultus Dei esse.

Tertia pars hominum est, quae non tantum
legem novit, sed etiam Evangelium didicit, et id
recte intelligit: scit datam esse promissionem re-
missionis peccatorum Gratis dandae propter Me-
diatorem. Et scit mandatum Dei esse immotum,
ut iuxta hanc promissionem credamus nos recipi
et exaudiri: et hac fide, id est, fiducia miseri-
cordiae, invocemus Deum, et petamus et expe-
ctemus auxilium ‚ et hanc doctrinam profiteamur,
et in ipsis liberationibus grato corde praestemus
eos cultus, quos ipse in verbo suo postulat, et
eo ordine praestemus sicut postulat.

Primum vult ardere in corde nostro fidem,
non ociosam noticiam, sed fiduciam invocantem
ipsum, quae sentitur in afflictionibus. Cum hac

 

 

ι

