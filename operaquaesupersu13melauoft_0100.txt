175 semr‘rA pu. MEL. AD HIST. paor. ET PHILOS· SPECTANTIA- 176

sitis, digiti, lingua, tamen summa narrationis
haud dubie historica est.

lit Petrus inquit, Christi mortui spiritum
concionatum esse spiritibus in carcere, Ergo sen-
tit animas esse spiritus superstites. Expresse etiam
scriptum est, Christum cum Moise collocutum
esse, cum tamen narratio in Deuteronomio dicat,
Moisen mortuum et sepultum esse. Et Paulus
inquit: Cupio dissolvi et esse cum Christo. Et
Dominus refutans Zadduceos inquit: Deus est
Deus vivorum. Cum igitur sit Deus Abrahae,
vivere eum adfirmat, quod quomodo velit aliquis
simpliciter interpretari, non video, nisi fateatur
animam esse spiritum separabilem et superstitem.
Ilaec simpliciora sunt et piis mentibus utilia.

Philosophi nihil dixerunt de restitutione cor-
porum, quamvox diviua planissime patefecit. Sed
si qui existimant, post mortem aliam vitam secu-
turam esse, cogitant, tautum animas superstites
esse, quod ut consentaneum videatur, aiunt eas
oriri a coelesti natura, non ex elementis, Et
Plato, excellentes et heroicas animas non nimium
pollutas contagio corporum, arbitratur tanquam
puriores sursum evolare, caeteras ignavas, et vo-
luptatibus corporum contaminatas humi vagari
circa sepulcra, et has iudicat esse spectra, quae
saepe cernuntur.

Ac scriptores ethnici expresse aiunt, se eo
moveri, ut existiment animas hominum post mor-
tem superstites esse, quia certissimum est, multa
spectra passim vagari, et saepe audiri ac conspici,
saepe etiam colloqui cum hominibus. Nec tan-
tum ex libris exempla sumantur. Vidi ipse quae—
dam, et novi multos homines dignos fide, qui
adfirmabant, se non tantum vidisse spectra, sed
etiam diu cum eis collocutos esse. Existimabat
autem vetustas pleraque hominum animas esse.
Plutarchus etiam oraculum citat, quod respondit
Coraci Naxio: Οὐχ ὅσιον ἐστὶ τῆς ψυχῆς κατα-
γνῶναι θάνατον.

Recitantur autem haec tria argumenta a Pla-
tone, Xenophonte et Cicerone.

Primum: Natura non orta ab ,elementis non
corrumpitur.

Anima non est orta ab elementis.
Non igitur extinguitur propter corporis inte-
ritum.

Minorem s'ic confirmat. Impossibile est in
natura elementari oriri noticias et quidem univer-

sales, et de rebus non corporeis, de Deo, de nu-
meris, de ordine, de discrimine honestorum et
turpium. Has autem noticias tenent animae ho-
minum etiam non accepta doctrina. Ergo necesse
est eas, non ab elementari, sed ab alia praestan-
tiore et perpetua natura oriri. Hoc argumentum,
ait Plato, videri posse sufficientem demonstratio-
nem, nisi gloriari odiosum esset: Kal εἰ μὴ
ἐπαχθές ἐστιν εἰπεῖν, πάνυ ἱκανῶς ἀποδεδεῖχθαι.
Quoquo modo autem de hac confirmatione Plato-
nica sentiet aliquis, tamen hoc manifestum est,
illas insitas noticias nou fallax testimonium esse,
quod animae non casu ortae sint, sed magna arte
ab aeterna mente architectatrice conditae sint.
Ideo et noticia conditoris lucet in nobis. Et non
frustra insitum est discrimen honestorum et tur-
pium, et vindex dolor in conscientia sceleris.
Erunt igitur post hanc vitam in cruciatibus scele-
rati, praesertim si in bac vita non sint puniti.
Haec certe ex illis naturalibus noticiis vere ratio-
cinari possumus,

Secundum argumentum est: Videmus in
hac vita multos honestos homines iniuste a latro-
nibus et tyrannis interfici, et saepe in bac vita
latrones et tyrannos non puniri. Cum igitur sit
providentia, necesse est, sequi aliam vitam, in
qua bene Sithonis, et mali suppliciis adficiantur.
Impossibile est enim optimam generis humani
partem tantum ad exitium esse conditam.

Hoc argumentum fit multo illustrius et fir-
mius consideratis exemplis in Ecclesia. Impossi-
bile est negligi a Deo hos, quos antea illustribus
testimoniis ostendit sibi curae esse, ut Christum,
Baptistam, Paulum Deo placere manifesta testi-
monia ostendunt. At hi interficiuntur. Necesse
est igitur sequi aliud iudicium, in quo discernen-
tur boni a malis. Et quidem hae ipsae neces
sanctorum sunt testimonia de futuro iudicio,
Cum Abel interficitur, hoc horrendo spectaculo
Deus et commonefacit parentes, haec corpora
propter commune peccatum mori oportere. Et
tamen antea distinxerat iustum Abel ab iniusto
Cain, et intelligebant parentes non frustra fieri
hanc distinctionem, sed esse et fore aliquam Dei
Ecclesiam, in qua serpentis caput conterendum
esset, id est, in qua abolito peccato etiam vita
restituenda esset. Discebant igitur in hoc ipso

spectaculo, secuturam esse aliam vitam et iu-
dicium.

