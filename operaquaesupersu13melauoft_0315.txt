605

Duodecimn.

In secunda figura tantum fiunt negativi syl-
logismi, quia est antithesis duarum specierum,
nec fit conclusio speciei in genere, ut in prima
figura. Ac duarum specierum diversitatem osten-
dit minore et conclusione illata per contrapositio-
nem, ut infra dicam. Tantum igitur fiunt nega-
tivi syllogismi. Nam si fierent affirmativi, proce-
deretur ex puris particularibus, seu a uon distri-
buto ad distributum, nec medium causa esset, cur
in conclusione diversae species iungerentur, ut:

Omnis homo est bipes,
Omnis gallina est bipes,
Ergo omnis gallina est homo.

Subiecta in maiore et minore sunt duae di-
versae species, nec alterum in altero inclusum est.
Si vis affirmative argumentari, neccsse est me-
dium esse universale, quod sit causa, quare re-
liquae duae voces in conclusione affirmativa iun-
gantur. Constat autem medium, scilicet Bipes,
particulare esse, ut natura affirmativi signi prae-
dicatum particulare facit, quod ostendit conver-
sio, ut: Quoddam bipes est homo. Non autem
valet consequentia:

Quoddam bipes est bomo,
Omnis gallina est bipes ‚
Ergo gallina est homo.

Manifestum est hie nullam esse connexio-
nem, cum de aliis maior, de aliis minor loquatur.
Saepe autem incauti decipiuntur affirmativis syl-
logismis secundae figurae, curn a communibus
signis argumentantur, ut:

Omnis stella lucet ‚
Omnis Cometa lucet,
Ergo omnis Cometa est stella.

Decipiuntur enim hac propositione particu-
lari: Aliquid lucens est stella. Deinde attexunt
caetera. Et hic regula discenda est, non semper
eadem esse, quaein aliquo tertio conveniunt, ut
diversae species conveniunt in genere, et aliis
multis proprietatibus, ut: Equus et asinus con-
veniunt in communi genere, item in proprietate,
quod uterque est quadrupes, gestator.

Tredecima.

ln tertia figura non sit conclusio universalis.
Perspicua ratio est, quia , ut prima figura proce-
dit universaliter a genere ad speciem, cum conclu-
sione universali, ita tertia figura procedit a specie

V. EROTEMATA DIALECTICES.

s

606

ad genus. Posita enim specie, necesse est poni
genus. Sed conclusio tantum fit particularis, quia
aliquid tribuitur generi propter unam speciem,
quod non potest universaliter generi tribui, ut:

Malvaticum est dulce,

Malvaticum est vinum,

Ergo quaedam vina dulcia sunt.

Harum regularum omnium causae sumi pos-
sunt ex demonstratione de figuris, quam postea
recitabo, etsi nunc in ipsis regulis semina demon-
strationis illius sparsi, ut studiosi deducantur ad
fontes, et causas bonarum consequentiarum con-
siderent.

Quot sunt figurae Sylloyz’smorwn?

Tres sunt figurae, variatae collocatione me-
dii, quae ideo variatur, quia non potest in omni-
bus materiis eodem modo procedi. Alias itura
genere ad speciem, id fit in prima figura , Alias a
specie ad genus, id fit in tertia figura, Alias diver-
sae species discernuntur, id fit in secunda figura,
ut infra rursus dicam. Est autem figura ordo ter-
minorum, qui variatur collocatione medii.

Quae est prima figura?

Prima figura est talis ordo propositionum
syllogismi, ut medius terminus sit subiectum in
maiore, et praedicatum in minore, unde conclu-
sio necessario sequitur. Haec puerilis descriptio
est, sed causa consideretur. Ideo subiectum ma-
iori⁵ in minore fit praedicatum, quia cum a ge-
nere ad speciem procedatur, et propter genus ali-
quid de specie dicatur, necesse est alteram pro-
positionem ita constitui, ut conspici possit, spe-
ciem in genere inclusam esse. Genus igitur in
praedicati loco repeti necesse est. Et hanc dispo-
sitionem minime confragosam esse mens naturali
luce videt.

Quot sunt modi primae figurae?

Quatuor directe concludentes. Nam alios vo-
lens omitto ‚ cum supra de conversionibus dictum
sit, unde intelligi potest⁷ quae propositiones ad
quas in conversione sequantur. Sunt autem do·
cendi causa attributa modis haec nomina:

Barbara ‚ celarent, Darii, Ferio.
In his literae admonent, qualium propositionum
connexio sit:
A significat universalem affirmativam.
E significat universalem negativam.

