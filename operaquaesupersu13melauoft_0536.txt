1047

torum et gubernationem Spiritus sancti petit, ita
nos petamus, ut superiores versus ad confirma-
tionem fidei nostrae de ministerio Evangelii ac-

commodemus.

Aryumentum ac dispositio

Psalmi XX.

Exaudiat te Dominus in die tribulationis,
protegat te nomen Dei Iacob.

Dulcissima precatio est pro rege, seu pro
regno ac politico statu, quae docet et testatur,
successus iu imperiis, felicia consilia, salutarem
gubernationem et victorias, Dei opera et benefi-
cia esse, et vere iuvari a Deo principes invocan-
tes ipsum. Sicut Psalm. 144. dicitur: Benedi-
ctus Dominus Deus meus rex, qui docet manus
meas ad praelium. Item: Qui das salutem re-
gibus.

Altera pars Psalmi gratiarum actio est, qua
fatetur regem adiutum esse, defensam esse poli-
tiam, quae Ecclesiae et piae doctrinae studiis ho-
spitium praebet. Et doctrina utilissima admixta
est, taxans fiduciam sui, et requiens invocatio-
nem Dei. Sicut saepe alibi detestatur Deus fidu-
ciam humanae potentiae, ut Psalm. 33.: Non sal-
vatur rex per magnos exercitus: Fallax equus ad
salutem. Et Psalm. 6.: Non egredieris Deus in
virtutibus nostris, Da nobis auxilium de tribula-
tione,¹ vana salus hominis. lta hic inquit: llli
in curru et in equiS. Ipsi incurvati sunt , et ceci-
derunt, etc. Econtra postulat Deus, ut vere
statuant nostrae mentes, iuvari nos ab ipso, et
eum invocent, sicut hic inquit: Nos autem no-
men Domini Dei nostri invocabimus. Concur-
rant haec, officium vocationis, et fides invocans
Deum. David facit officium vocationis, contra-
hit exercitum mediocrem, laborat, praeliatur:
interim vero sentit consilia et dextras iuvari a
Deo. At impius rex Achab aut similis contra-
hit exercitum quantum potest, et laborat, et hoc
suo adparatu confidit, nec audet petere aut ex—
pectare Dei praesentiam. Hoc discrimen consi-
derandum est, ut et nostras actiones intelligere
et fidem exercere discamus.

In fine etiamEpiphonema additum est, quod
Deus certo sit exauditurus invocantes, hac pro-
missione confirmati fidem et invocationem accen-
damus. Erit autem hic Psalmus nobis et magis
perspicuus et magis dulcis, si saepe recitabimus,

PHlL. MEL. SCRIPTA EXEGETICA.

 

1048

precantes pro politia, et cogitantes de magnis pe-
riculis omnium piorum gubernatorum. Ac me-
minerimus mandatum Dei, ut ex animo petamus,
ut regat et iuvet omnes qui praesunt, et det poli-
tias tranquillas, quae sint honesta hospitia Eccle-
siarum et litterarum, et prohibeat latrocinia, va-
stationes et disciplinae dissolutionem.

Argumentum uc dispositio

Psalmi XXI.

Domine, in virtute tua laetabitur rex, etin
salutari tuo emanabit vehementer, etc.

Prorsus idem argumentum est huius Psalmi
quod proximi: sed gratiarum actio praeponitur,
quae testatur Dei beneficium esse regis guberna-
tionem et defensionem. Deinde sequitur preca-
tio, petens haec beneficia. Docet igitur Spiritus
sanctus in his Psalmis, sicut in multis aliis locis,
non casu, non tantum humana sapientia , ut phi-
losophi putant, constitutas esse politias‚ sed a
Deo mentes regum et principum exuscitari ad con—
stituendas Respublicas et iuvari in earum guber-
natione et defensione, sicut et Daniel inquit,
capite secundo: Deus transfert regna et constituit.
Hac sententia necesse est confirmari mentes, ut
petant a Deo auxilium in omnibus negociis et pe-
riculis gubernationis, nec tantum considerent hu-
manas vires, sicut Aiax dicebat: Aliis imbecilli-
bus opus esse auxilio Dei, se vel sine illo potitu-
rum victoriis. Quanquam autem poetae non no-
rant testimonia ‚ quae Deus edidit sua voce et suo
verbo de hoc articulo et aliis, tamen magnitu-
dine periculorum quae gubernationem comitan-
tur, convinci se intelligunt, ut statuant sine Dei
auxilio non posse vinci tantam molem periculo-
rum. Sed nos toties commonefacti voce Dei, cre-
damus opus esse praesentia Dei et eam petamuS.
Ideo in hoc Psalmo non solum recitat David quid
agat Deus, nec tantum petit auxilium, sed mo-
net etiam in ipso gubernatore lianc fidem accendi
oportere, quae statuit Deum adesse et opem ferre
regentibus imperia. Petit et expectat haec ingen-
tia beneficia. Haec doctrina in his verbis pro-
ponitur versu septimo: Quoniam rex sperat in
Domino, et additur promissio: et in misericor-
dia altissimi non commovebitur. Hunc versi-
culum non solum principes, sed nos quoque
orantes pro politiis infigamus animis, credamus
Deus custodem esse politiarum‚ et tunc incolumes

 

