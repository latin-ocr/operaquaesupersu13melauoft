631

Paries est niger,
Ergo non est albus.

Sed econtra ‚ remoto uno contrario, non
oportet poni alterum, praesertim in contrariis
mediatis ‚ ut non valet consequentia:

Vestis non est alba ‚
Ergo est nigra.

Potest enim esse medii coloris, ut coerulea
aut purpurea.

Septima.

Regula vera est de omnibus pugnantibus,
opponi ea iuxta differentias, quibus dissident,
non iuxta genus aut communia accidentia, ut non
valet consequentia:

Calor est qualitas,

Igitur frigiditas non est qualitas.
Pater est robustus,

Igitur filius non est robustus.

Sed iuxta differentias fiat oppositio.

Pater differt a filio hac essentiali differentia,
quod pater genuit, filius est genitus, Valet igitur

consequentia:
Zacharias genuit Iohannem Baptistam,

Ergo fuit pater Baptistae, ct Baptistam
filium fuisse ‚ necessario sequitur.

Ex hac regula vetus cavillatio iudicetur:
Virginitas est bona ‚
Igitur coniugium non est bonum.

Nego consequentiam, et ratio est, quia bo—
num est genus commune virginitati et coniugio.
Significat. enim hoc loco rem a Deo concessam et
probatam, et genus est complectens omnes res a
Deo concessas et probatas, Opponuntur autem
pugnantia non iuxta genus, sed iuxta differentias,
imo genere convenfflnt, ut albedo et nigredo con-
veniunt genere. Nec sequitur:

Albedo est color,
Igitur nigredo non est color.

Octava.

Cum ex causis non sufficientibus affirmamus
sequi effectum , non valet argumentum ‚ ut:
Pompeius habet exercitum parem multi—
tudine exercitui Iulii,
Ergo vincet.

Non valet consequentia, quia apparatus et

SCRIPTA PH. MEL. AD HlS'r, PROF. ET PHILOS. SPECTANTIA.

 

copiae non sunt sufficiens causa victoriae, sed a
multa alia concurrere oportet, auxilium Dei, in

632

ducibus fidem, scientiam rei militaris, magnitu-
dinem animorum ‚ celeritatem , et alia.

Nona.

‘Propter quod unumquodque tale est, illud
magis tale est, ut:
Aqua calet propter ignem ,
Ergo ignis magis calet.
Avarus appetit navigationem propter lu-
crum,
Ergo lucrum magis appetit.

Saepe citatur haec regula, ut saepe et mul-
tum collatione causarum finalium utimur: Appeto
studia literarum, ut discam doctrinam de Deo,
appeto doctrinam de Deo, ne abiiciar in aeternas
poenas, sed liberatus ab omnibus malis, fruar ae-
terna consuetudine Dei , et ipsum celebrem. Ita
per gradus itur ad ultimum finem. Disputant au-
tem, in quarum causarum collatione valeat re-
gula. De finalibus non dubium est valere eam
ubique et sine exceptione, et sic ea Iurisconsulti
saepius utuntur. In materiali et formali consue-
tudo sermonis uti hac regula prohihet, ut:

Cyrus est clemens propter clementiam,
Ergo clementia est magis clemens.

Hanc orationem respuit consuetudo sermo-
nis, et erudita causa est, cur sit reiicienda.

Nec semper valet in gradibus efficientium
causarum, ut:

Ovidius est poeta propter praeceptorem,
Ergo praeceptor fuit magis poe'ta.

Non valet consequentia in efficientibus par-
tialibus, necin minus principalibus, nec in re-
motis, nec de effectibus, qui sunt privationeS, ut:

Tiberius insanit propter vinum ,
Ergo vinum magis insanit.

Insania enim privatio est, orta ex confusione
spirituum in cerebro. Nec vinum causa proxima
est insaniae, sed halitus illi exaestuantes sunt
proxima causa.

Hic disseritur de dicto Augustini: Evangelio
non crederem, nisi me Ecclesiae catholicae mo-
veret autoritas. Hinc contra Augustini senten-
tiam multa falsa extruuntur:

Evangelio creditur propter autoritatem
Ecclesiae ,
e ·Erg0 Ecclesia maior est autoritas.

Et multa hic accumulantur, Ergo Ecclesia
potest condere dogmata et leges, sive congruant
cum Evangelio, sive non congruant. Simpliciter

 

