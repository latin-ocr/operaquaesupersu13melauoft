267

Ilinc aestimari potest velocitas horum Pla-
nctaruin, qui lios amplissimos orbes epicyclorum
suorum percurrunt eo intervallo, dum Sol ab ipsis
digressus ad eosdem revertitur.

Deinde etiam ideo adscripsi epicyclorum dia-
metros, ut cogitetur, non esse exigua intervalla
altitudinis et humilitatis, quibus hi Planetae ra-
tione epicycli modo a terra recedunt, modo se ad
terram demittunt, quae observatio ad iudicandos
ipsorum effectus, non parum momenti adfert.
Bam quas vires in adficiendis his corporibus in-
fimis hos Planetas habere experientia docuit, has
necesse. est illos exercere languidius, rquando in
summis epicyclorum apsidibus collocati, longissi—
me a terra abscesserunt: sed longe efficacius et
potentius, quando in imis partibus suorum epicy-
cloruni constituti, aliquot millibus diametrorum
terrae, propiores nobis facti sunt.

Habet antem Saturnus vim frigefaciendi, et
leniter exiccandi. Mars vero vehementer exiccat
et urit. Sed Iupiter inter hos medius tempera-
tam naturam habet. Calefacit enim simul et hu—
mectat, et foecundos generationique rerum aptos
spiritus excitat et fovet.

Proderit igitur observare, quando longiusa
terra absint, quando propius ad nos accedant.
Dictum est autem supra, hac nostra aetate longis-
sime a terra distare Saturnum ratione eccentrici
sui, quando epicyclus currit per postremas partes
Sagittarii, proximum vero nobis esse in opposito
signo Geminorum. Quando igitur Soli coniungi-
tur circa finem Sagittarii, accedit altera in epicy-
clo altitude. Quare tnnc longissime a terra abest.
Rursus quando currens per postremas partes Ge-
minorum Soli opponitur, fit terrae proximus ra-
tione eccentrici et epicycli. Talis cum fuerit Sa-
turnus anno 1441. sub imperatore Friderico‚ pro-
avo imperatoris Caroli V. paulo ante cladem Var-
nensem, verisimile est eum sua propinquitate effe-
cisse illud inusitatum frigus, quod adeo saevum
et diuturnum fuit, ut illa hyems adhuc nostra
aetate hominum memoria ex sermonibus maiorum
nostrorum sit celebris.

ldem iudicari debet de Iove et Marte, quo-
rum ille in primis gradibus Librae, hic vero in
postremis gradibus Leonis longissime a terra rece-
dit ratione eccentrici, et in opposito uterque signo
ad terram proxime accedit. ‚fiunt igitur adhuc

SCRIPTA PH. MEL. AD HIST. PROF. ET PHILOS. SPECTANTIA.

268

propiores terrae ratione epicyclorumr, quando in
his signis Soli opponuntur, seu quando retro-
gradi incedunt.

Haec remotio et propinquitas horum Plane·
tarum, etiam magnitudines ipsorum adparentes,
et colores nonnihil mutat, sicut anno praeterito,
qui suita Christo nato 1548, in fine aestatis vidi-
mus stellam Iovis multo maiorem et fulgentiorem
solito, eo quod tunc fuit circa locum perigei ec-
centrici in Ariete, et Soli opposita, etiam in pe-
rigeo epicycli‚ fuitque ea aestate tanta agrorum
fertilitas, ut propter largiorem messem annona
subito fieret laxior.

Huius varietatis observatio non prorsus nul-
lum habet usum in iudicandis horum planetarum
effectibus. Sed his omissis ad alind motuum ge-
nus accedimus, cuius etiam facienda est mentio.
Nam ea quae hactenus dicta sunt, ad illa curri-
cula horum planetarum pertinent, quae in lon-
gitudinem fiunt, boc est, ab occidente versus
orientem, et econtra.

Sed praeter haec habent hi Planetae alios
motus in latitudinem, quibus deflectunt ab Eeti-
ptica, modo versus septentrionem, modo versus
austrum , sicut in Luna dictum est. Nam eccen-
trici deserentes epicyclum trium summorum Pla-
netarum‚ secantur a plano Eclipticae in centro
mundi, ita ut una pars eorum , quae continet lo-
cum apogei, vergat ultra Eclipticam versus septen-
trionem, altera quae continet locum perigei, ver-
sus austrum. Suntque illa intervalla latitudinum
inaequalia. Nam deferens epicyclum Saturni de-
clinat ab Ecliptica intervallo duorum graduum et
26 minut„ lovis unius graduS, 24 minut., Martis
unius gradus.

Efficitque haec intersectio duorum planorum
circulorum duos nodos, ἀναβιβάζονται καὶ κα-
ταβιβάζοντα, ut in Luna. Sed latitudinum ha-
rum nodi, et puncta inter eos media, quae sunt
termini maximae latitudinis seu declinationis,
tardissimo motu octavae sphaerae transferuntur
ab occidente versus orientem: εἷς τὰ ἑπόμενα,
non ut Lunae nodi, qui celerrimo motu feruntur:
εἷς τὰ προηγούλιιενα,

Fuerunt autem Ptolemaei tempore termini
maximae latitudinis septentrionalis Saturni et Io-
vis circa principium Librae, intervallo decem gra-
duum distantes, Martis vero in fine Cancri.

