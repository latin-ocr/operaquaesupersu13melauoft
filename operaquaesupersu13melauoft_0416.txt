807

PHIL. MEL. SCRIPTA EXEGETICA.

808

111. ARGUMENTUM IN IEREMIAM PROPHETAM

PER PfflmPPUM MELANTHONEM.

(Hoc quoque argumentum post mortem Mel. ex eius schedis editum est in opp. wit. T. 11. p. 407 sq.)

Argumentum complectitur multos gravissimos et
utilissimos locos, quorum praecipuos valde prodest
szlmper in conspectu habere in tota lectione pro-
p etae.

Primus locus et praecipua pars Argumenti.

Summa prophetiae principalis est, exem-
plum servatae Ecclesiae, mirabili et novo modo,
in populo Iuda, et promissionum mirabili modo
et fide expectandarum, non sicut iudicat huma-
na ratio.

Quod enirn exemplum servatae Ecclesiae no-
vum sit, res ostendit. Superiores Duces et Pro-
phetae servaverunt populum gloriosis victoriis, ut
Moses, Iosua, Samuel, David, Esaias. Sed hic
Ieremias servat populum suadendo deditionem,
quae videbatur excidium populi. Quomodo enim
sperari potuit reditus ex dissipatione totius gentis?
Aut quae unquam gens dissipata , in ulla historia,
veteres sedes post tam longum tempus recupera-
vit'? Ac profecto recuperatio maius est miracu—
lum , quam prima occupatio.

Deinde, quam difficile fuit suadere deditio-
nem, cum post deditionem regis Ieconiae iuter-
cederent anni undecim usque ad obsidionem. ln-
terea qui manserant reliqui, exercrabantur Pro—
phetam, et dicebant eum errasse, et esse impo—
storem, pseudoprophetam, ipse tamen manet in
sententia contra omnium iudicia, et contra illam
eventuum speciem. Haec quam sint difficilia in
tantis rebuS, ubi regnum, patria, populus Dei,
templum, cultus, suntin extremo discrimine, co-

gitari a prudentibus utcunque possunt, verbis ex·
plicari non possunt.

De Promis-sionibus.

Maxime autem urgebatur Ieremias oppositis
promissionibuS. Non auferetur sceptrum de Iuda,
donec venerit Siloh. Item, Hunc cultum, hoe
templum mansurum esse usque ad Messinm.

Hic Ieremiae suit opus spirituali sapientia,
interpretante promissiones. Praestat eas Deus,
sed non more cogitato a ratione humana. Dat
Abrahae posteritatem, sed non more cogitato ab
ipso. lta servat Deus hunc populum et cultum,
sed non ιη cogitabat humana ratio. Prius uni-
versam gentem dissipat, templum funditus ever-
tit, cultum abolet, et tamen reducto populo
praestat promissionem.

Haec discenda sunt, ut verbu'm Dei omni—
bus eventibus et nostris consiliis et cogitationibus
anteferamus. Apostolis promissa erat Ecclesiae
conservatio, Ipsi et auditores trucidantur, et ta-
men interim propagatur, et magis magisque sso-
rescit Ecclesia. lta in omni vita cogitemus, pro-
missiones mirabili modo praestari.

Moses nequaquam cogitavit se quadraginta
annis in deserto vagaturum esse. Quam multi in-
terim desperaverunt et execrati sunt Mosen, tan—
quam impostorem, seditiosum et tyrannum. Et
tamen Deus tandem perficit, id quod per Mosen
incoarat.

Hoc exemplum diligenter observandum est,
quod Deus promissiones praestet, aliter quam hur
mana ratio cogitat.

