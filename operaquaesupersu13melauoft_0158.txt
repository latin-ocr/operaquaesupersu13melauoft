291

terris vicini, saepe iu eandem partem mundi si-
mul incumberent, sed vicibus partitis alterna-
rent latitudines, et simul ut Regi suo a diversis
plerumque lateribus assisterent et ministrarent.
Est enim hoc perpetuum, quod Venus omnes la-
titudines suas perficit in contrariam partem lati-
tudinum Mercurii, et econtra. Nam et eccentri-
cus Veneris defert suum epicyclum tantum versus
septentrionem, Mercurii eccentricus econtra suum
tantum versus meridiem, nec fit aliqua hic vicis-
situdo, Et in epicyclis similis est ratio, cum sunt
siti in iisdem partibus suorum eccentricorum, hoc
cst, pariter vel in apogeo, vel in perigeo, vel in
nno nodo. Nam ubi Venus, vel inclinatione,
vel reflexione sua evagatur versus septentrionem,
ibi Mercurius discedit iisdem latitudinum diffe-
rentiis in contrariam plagam australem ‚ et econ-
tra ‚ permutatis semper vicibus.

His tribus latitudinibus conflatis reperitur
Venus citra Eclipticam aliquando versus septen-
trionem distans 7 graduum et 24 minutorum in-
tervallo, versus meridiem vero ultra Eclipticam
6 graduum et 46 minutorum.

Mercurius vero versus meridiem aliquando
abit ultra Eclipticam 4 gr. 33 min., versus septen-
trionem vero ferme 4 graduum intervallo.

SCRIPTA PH. MEL. AD HIST. PROF. ET PHILOS. SPECTANTlA.

292

Hactenus exposita est ratio motuum, quibus
feruntur duo lumina , et caeterae quinque stellae,
quae propter varietatem cursuum πλανῆται anti—
quitus appellantur. Sumus autem secuti in de-
scribendis illis Ptolemaei hypotheses, quae tot
seculorum testimonio comprobatae, non temere
convelli debent. Et sicubi a Ptolemaei tempore
ad nostram usque aetatem (quod intervallum con-
tinet amplius mille quadringentis annis) apogeo-
rum et latitudinum loca in alias partes Zodiaci
translata sunt, mutuati sumus numeros a recen·
tium artificum observationibus.

Videri autem poterit aliquibus intempestiva
hoc in loco motuum coelestium tam prolixa expo-
sitio, quae alibi traditur accuratius, et a physica
doctrina censetur seiungenda. Sed nos multas
causas habuimus, cur hanc narrationem de mo-
tuum legibus huic physicae parti attexendam esse
duceremus, quas hic omittimus, et hortamur
adolescentes, ut pleniorem huius suavissimae par-
tis physicae cognitionem ex Ptolemaei magno
opere haurire studeant, quod huius doctrinae
fontes continet, et nuncin Academia hac publice
fideliterque explicatur.

Τέλος.

LIBER SECUNDUS.

Nunc Deo ducente ct iuvante ingredimur eam
partem Physices, quae usitate sic adpellatur, est-
que consideratio materiae et qualitatum in ma-
teria, et earum effectionum, quae sunt causae
mutationum in corporibus, ut generationum, nu-
tritionum, alterationum, corruptionum, deinde
et partium in corporibus, et causarum propin·
quarum et remotarum, quantum acie humanae
mentis in hac infirmitate perspici natura potest.

Quanquam autem magna est caligo humanae
mentis et natura penitus introspici non potest,
tamen haec ipsa doctrina, quam Deus notam esse
voluit, necessaria est hominum vitae, ut mani-
festum est, ad tuendam valetudinem necessariam
· esse qualemcunque cognitionem partium humani
corporis, deinde qualitatum, quae cum quibus
consentiant, aut pugnent, quae causae nutriant

corpora, quae faciant mutationes, alterationes
et corruptiones-

Haec consideratio primum movit aliquos in-
geniis praestantes, ut ordinem huius doctrinae
instituerent, discernerent corpora et qualitates,
et causas mutationum et mixtionum quaererent,

ac deinde progrederentur ad quaerendas causas

remotiores, et ut ita dicam, primam corporum
compositionem.

Et haec ipsa deductio ad primam originem,
monstratrix est Dei, et doctrina de ordine causa-
rum convincit mentes, ut fateri cogantur, esse
Deum mentem architectatricem, cum reliquae to-
tius naturae, tum vero humanae, cui impressit
noticias, quae ostendunt aliquo modo, et quid
sit Deus, et qualis sit eius voluntas, scilicet re-
gulam tenens discernentem honesta et, turpia.

