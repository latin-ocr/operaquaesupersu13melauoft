167 SCRIPTA PH, MEL. AD HIST. PROF. ET PHILOS. SPECTANTIA. 168

eo tautum recito, ut iuniores discernant poten-
tiam cognoscentem et potentiam adpetentem, et
diversa utriusque accidentia.

De noticiis naturalibus etiam sciant hasaDeo
insitas esse mentibus humanis, ut sint testimonia
de ipso , et siut rectrices vitae, et semina artium,
quae sunt vitae necessariae. Ita ab animae agni-
tione sunt initia artium. Sunt autem aliae noti-
ciae naturales θεωρητικαὶ, quae gubernant cogni-
tionem, unde oriuntur Arithmetica, Geometria,
et pleraeque aliae doctrinae. Aliae sunt πρακτι-
καὶ, quae gubernant actiones, uude leges de
moribus et de gubernatione civili oriuntur, ut de
principiis copiosius dicitur in Dialecticis.

In voluntate seu potentia adpetente sunt haec
quatuor: Inclinationes innatae, actiones, habi—
tus et adfectus. Sunt autem dissimiles inclina-
tiones innatae, plurimae sunt viciosae in hac mi·-
sera natura , ut aversio a Deo , amor nostri inor-
dinatus etc. Aliquae sunt suo genere bonae, ut
στοργαὶ, καὶ ἀρεταὶ φυσικαὶ, quae sunt semina
virtutum civilium , ut in Aristide, Scipione incli-
natio ad iusticiam civilem et ad beneficentiam.
Actiones propriae voluntatis sunt velle, nolle,
suspendere actionem, imperare potentiae loco-
motivae.

Frequentes actiones similes pariunt habitus,
id est, firmos impetus, quibus constantius eadem
adpetit aut fugit voluntas, Hi habitus nominan-
tur virtutes, aut vicia. Horum descriptiones,
partitiones et discrimina sumantur ex doctrina
de Moribus, quae ex agnitione animae tanquam
ex fonte oritur, quod considerare utile est. Hic
enim monstratis animae partibus, ostenduntur
actionum causae. Mens iudicans et voluntas eli-
gens, ac imperans potentiae locomotivae. Et in
mente lucent immotae noticiae, quae sunt nor-
mae actionum, discernentes recta et non recta.
Et ordo divinitus sancitus est, ut ad has normas,
quee sunt radii sapientiae divinae in nobis, con-
gruant actiones.

Adfectus ἤθη et πάθη aut sunt actiones, scd
cum aliquo dolore coniunctae, vel cum aliqua
laeticia, ut irasci est nolle offensionem, et do-
lere propter laesionem , et velle depellere laeden-
tem. Haec sunt in voluntate. In seriis autem
motibus copulantur cor et voluntas. Nam cor
proprie organum est adfectuum, quod cum velut
ictum seu verberatum est ab insuavi obiecto, con-
trahitur et dolore adficitur propter laesionem, et

fugit rem insuavem. In hoc dolore fit torrefactio
cordis et incenduntur spiritus. Et quia in ira si-
mul est conatus depellendi obiecti, exaestuant spi-
ritus et effunduntur in exteriora membra, ut quasi
arment ea ad depulsionem.

Timere est in voluntate nolle venturum ma-
lum cum dolore aliquo, ln corde vero ictus,
ut ita dicam, quo cor contrahitur, fugiens ob-
iectum, quain contractione cor adficitur dolore,
quia sic natura condita est. Vult enim Deus vi-
tam esse laeticiam, poenas vero vult esse dolorem
et mortem.

Sed adfectus durabiles sunt similes habi-
tuum , sed ita, ut sint admixti dolores et laeticiae,
quia universalis definitio adfectuum haec est.

Adfectus est motus cordis aut voluntatis, se-
quens coguitionem, prosequens aut fugiens ob-
iecta, quae cum aut laedant naturam aut de-
lectent, semper comitantur extremi motus, dolor
laesa natura, vel suavitas seu laeticia fovens na-
turam. Et sunt hi motus in corde, constrictio
aut laxatio, et in dolore simul fit torrefactio cor-
dis et spirituum, et spiritus gignuntur languidius.
Sunt igitur modici, atri, amari, et similes piceis
fumis. In laeticia autem fit laxatio, et velut ac-
ceptio et attractio grati obiecti, ut cum lingua
gratum saporem accipit, fit quaedam dilatatio.
Et quia laeticia est vita cordis, gignuntur spiritus
copiosius, et sunt dulces et lucidi.

Amor in voluntate est velle obiectum, quod
est aut videtur bonum, cum quadam laeticia. Et
cum non est simulatio , cor aliquo modo congruit,
alias magis, alias minus. Est igitur amor in
corde laxatio, qua cor velut accipit et attrahit
obiectum, adpetit enim coniunctionem cum ob-
iecto, ut quasi unum ex duobus fiat, ut dicitur:
σώματα μὲν δύο, ψυχὴ δὲ μία. Et quia con-
currunt illa vehemens attractio et laeticia, cor et
spiritus incenduntur. Ita simul amor cst incen-
dium cordis. Oritur autem plerunque a simili-
tudine seu naturarum congruentia, sicut in tota
natura facile iunguntur similia, calidae res cito
calorem advenientem accipiunt, ut sulphur citius
accipit flammam, quam lapis, Et Cicero venu-
stissime dixit: Nihil rapacius est similium, quam
natura. Ita facile accipit cor similia seu cognata.
Hinc illud est ὅμοιον ὁμοίῳ φίλον.

Odium in voluntate est nolle obiectum,
quod est aut videtur malum cum dolore aliquo,
aut etiam cupiditate· depulsionis, quia est conti-

