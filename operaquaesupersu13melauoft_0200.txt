575 SCRIPTA PH. MEL. AD HIST. PROF. ET PHILOS. SPECTANTIA. 376

An libere et contingenter agat primus motor?

Voluit Deus aliq-uam esse reliquam in no-
stris mentibus de se noticiam, quae utcunque
monstret eum, et moneat qualis sit ipse, et quot
sit ipsius iudicium de recte et secus sactis, et quae
sit gubernatrix morum nostrorum. Quare utile
est considerare, quousque progrediatur mens hu-
mana, sine voce Dei, patefacta in Ecclesia.

Firmae et immotae demonstrationes osten-
dunt, esse Deum, ostendunt et qualis sit, vide-
licet essentia intelligens, immensae sapientiae et
potentiae, verax, bona, iusta, benefica, casta,
liberrima, servans hanc rerum naturam. Cum
enim homo sit natura intelligens et libera, ne-
cesse est causam, a qua ortum est genus huma—
num , essentiam esse intelligentem et liberam.

Deinde, cum in mente humana luceant no-
ticiae, quae iudicant veritatem, beneficentiam,
iusticiam ‚ castitatem ‚ res bonas et eligendas esse,
et contraria fugienda, et experiamur hunc ordi—
nem mentibus insitum esse, ut horribilis dolor
et destructio naturae sequatur, cum contraria no-
ticiis illis, quae recta iubent, facimus, necesse
est et Deum talem esse, quia impossihile est prae-
stantiorem naturam, ut intelligentem, liberam,
iusticiae approbatricem‚ a deteriore oriri. Esset
autem divina toto genere deterior, si non et ipsa
esset intelligens, liberrima, et iusticiae adproba-
trix. Imo destructio in doloribus conscientiae
ostendit causam, quae punit et destruit, simi-
liter iudicare. Et hae noticiae de Deo, quae na-
tura lucent in nostris mentibus, congruunt cum
lege Dei. Quid autem intersit inter legis noti-
cias et Evangelium‚ alibi dicitur.

Haec autem praefatus sum, non solum ut
salsas et prophanas Stoicorum opiniones resuta-
rem, sed ut in nobis singulis adsensio de provi-
dentia magis confirmetur, cum demonstrationibus
convinci nos agnoscimus.

Caeterum vox divina saepe testatur, Deum
esse agens liberrimum, ut psalmus inquit: Quae-
cunque voluit, fecit. Sed Philosophorum variae
sunt disputationes.

Stoicorum opinio falsa, tetra ct prorsus ex-
plodenda est, qni fingunt Deum necessario agere
omnia in formatione mundi et in moribus horni-
num , ac ne posse quidem aliter agere Deum cen-
tendunt, quam ut cient causae secundae.

Aristotelis opinio restringitur ad formatio-
nem mundi. Hanc formationem mundi ex idea
mentis divinae esse, et cum non sit alia idea,
necessario talem esse mundi formam dixit, nec
posse aliam esse. Sed a voluntatibus humanis
removit Deum. Regulariter dixit sua libertate
voluntates contingenter eligere quae velint. Nec
tamen prorsus sustulit in Deo libertatem, sed
concessit libere eum aliquibus opem ferre, et ali-
quos punire, utin heroicis motibus et poenis cer-
nitur. Recitat hanc sententiam et Plutarchus in
disputatione de fato.

Recita Aristotelis argumenta de aeternitate
mnndi.

Pleraque argumenta in hac controversia du-
cuntur ex physico principio: Ex nihilo nihil fit.
At hoc principium verum est in natura iarn con-
dita et ordinata. Nec transferatur ad ortum
mundi. lbi enim repugnant alia principia. Cum
demonstratum sit, unicam tantum esse primam
causam intelligentem, et infinitae potentiae, nec
posse plura esse infinita, caetera autem finita
pendere ab illa unica prima causa, sequitur ma-
teriam, quae finita est, ex nihilo ab illa prima
causa infinitae potentiae, et conditam et forma-
tam esse.

Physici formationem non negant, fatentur,
ut ab artifice formatur aurum, ita a mente archi-
tectatrice formatam esse materiam et mundi cor-
pora ordine disposita. Cum enim oculi seriem
corporum mnndi et specierum aspiciunt, artem
agnosci manifestum est. Etsi antem formationem
non negant, tamen de materiae initio dubitant,
ac multi palam duo aeterna constituunt, mentem
et materiam.

Sed huic opinioni haec ratio adversatur,
quod cum sit unica prima causa infinitae poten—
tiae, sequitur et materiam pendere ab illa prima
causa, et non solum formatam, sed etiam effu-
sam esse ex illo sonte infinitae potentiae. Hac
non obscura responsione contenti simus de prin-
cipio: Ex nihilo nihil fit, videlicet, in natura
condita et ordinata. caeterorum argumentorum
solutio facilis est, sunt enim non demonstratio-
nes, sed probabilia argumenta, quae in rhetoricis
πιθανὰ vocantur.

