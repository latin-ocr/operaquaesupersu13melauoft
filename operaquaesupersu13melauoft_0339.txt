a 653 V.

sunt plantae.

Aristoteles, cum ait: Demonstratio est syllogis-
mus faciens scire. Mox enim addit, quid nomi-
net scientiam: Scire, inquit, est rem per causas
cognoscere, per quas res est, et cognoscere eas
esse huius rei causas, et hoc aliter se hahere non
posse, id est, causas esse accommodatas et bis
causis positis, necessario rem existere, ut posita
oppositione Solis et Lunae ex diametro, et terra
interposita, semper sequitur eclipsis Lunae, id
est, umbra terrae incurrit in Lunam.

Suntne demonstrationes in physica et ethica
doctrina?

Multae sunt in liis quoque demonstrationss.
Vult enim Deus et harum doctrinarum certitudi-
nem aliquam esse. Etcum res ipsae, de quibus
Physica disserit, a Deo conditae sint, cum eas
agnoscimus, ut sunt: noticiam congruentem cum
consilio et opere Dei, non dubium est veram ess'=‚
ut cum hanc propositionem tenemus: Ignis urit
corpora, noticia congruit cum ordine divinitus
instituto.

Quod autem dicitur: Mutabilium non esse
demonstrationes seu scientiam, sed immutabi-
lium, id intelligatur de propositionibus abstractis
cogitatione a rebus», ut quamvis violae cito per-
eunt, tamen hae propositiones verae sunt: Violae
Yiolarum succus suaviter refrige-
In hanc sententiam et Plato dixit, ideas
perpetuas esse. Et Aristoteles, scientiam esse
incorruptibilium. Idem uterque sensit, ct loqui-
tur uterque de propositi011ibuS‚ quarum perpetua
est veritas, sive singularia sint iam in conspectu,
sive non sint, quia compertum est, semper talem
esse earum rerum naturam, cum suntin conspectu.

rat.

Exemplum demonstrationis physicae.

Laceratio nervorum non est opinio ‚ quia fit
in parte non cogitante ‚ et potest sine cogitatione
fieri, ferro, aut humore aliquo, ut in pecudibus
et pueris,

Cruciatus seu dolor corporis fit laceratione
nervorum ,

Igitur cruciatus seu dolor corporis non est
opinio, nec fit opinione, ut fingebant

Stoici .
Exempla ethicarum demonstrationum.

Finis cuiuslibet naturae est propriissime
eius naturae actio ‚

EROTEMATA DIALECTICES.

 

654

Voluptas non est propria actio hominis,
sed actio virtutis,

Nou igitur finis est voluptas,
Ex hac demonstratione Aristoteles recte ex—
truxit doctrinam ethicen.

Aliud.

Delicta contumeliosa adversus Deum, item
turbantia iustum ordinem humanae so—
cietatis, prohibenda et punienda sunt,

Blasphemia, periuria , latrocinia, adulte-
ria, furta, sunt contumeliae adversus
Deum, et turbant iustum ordinem hu-
manae societatis,

Necesse est igitur, et prohiberi talia sce-
lera, et reos tolli.

Ex hac demonstratione leges in gubernatione

Ι politica extruuntur, et nt in arte medica praeci-

pua pars artis habet demonstrationes, deinde ac-
cedunt sententiae receptae propter probabiles ra-
tiones, ita sciant studiosi in morali doctrina, et
eruditis ac non sophisticisiurisconsultorum dispu-
tationibus, aliquas esse demonstrationes in fun-
damentis doctrinae, postea accedunt sententiae
receptae propter probabiles rationes. Erudite au-
tem, ut supra dixi, leges naturae nominantur, et
principia illa practica, et demonstrationes, quae
ex eis necessaria consequentia fiunt. Haec de de—
monstrationibus tradi utile est, et saepe repetenda
est commonefactio, ut certa ab incertis prudenter
discernantur, et acquiescant mentes in doctrina
certa et firma, nec putent ingenii decus esse, pe-
tulantiam evertendi veras sententias, quaein pra-
vis ingeniis existit, ut alia monstrosa naturae vitia.
Ut autem supra dixi de doctrina, quae est Eccle-
siae propria, ita rursus moneo studiosos, etsi
acies humanae mentis non cernit arcanas senten-
tias, in Ecclesia voce Dei traditas, ut cernit de-
monstrationes geometricas, aut physicas, aut
ethicas, tamen assentiri Deo patefacienti necesse
est. Et quanquam difficulter amplectitur mens
humana sententias extra nostrum captum positas,
tamen vincenda est infirmae naturae dubitatio.
Quam certum est, bis quatuor esse octo, tam
certo statuas Deum iudicem esse generis humani,

ι puniturum aeternis poenis contemnentes Evange-

lii vocem, et daturum aeterna praemia confugien-

s tibus ad Filium mediatorem ‚ Dominum nostrum

Iesum Christum, vera poenitentia et fide. Pro-
missio evangelica est universalis, in quam te quo·

