967

fieri voluit, mirabili et inenarrabili consitio.
Deinde fides hoc quoque statuat, vere nos recipi
a Deo propter huuc Filium, et preces nostras pro-
pter eum audiri, sicut scriptum est: Habentes ta-
lem pontificem, accedamus curn fiducia.
Quicquid petieritis patrem in nomine meo, dabit
vobis. Quod enim ait, in nornine meo, iubet
peti fiducia Mediatoris. Sic ergo ores:

Aeterne Deus, pater Domini nostri Iesu
Christi, conditor et conservator omnium rerum,
sapiens, bone, misericors, iudex et fortis, te in-
voco, miserere mei propter Iesum Christum Fi-
lium tuum, quem pro nobis victimam esse vo-
luisti, et propter quem promisisti nobis remissio-
nem peccatorum et vitam aeternam, sanctifica,
incende, rege cor meum Spiritu sancto, ut te
vere invocem, tibi vere obediam etc.

Constat autem magnas tenebras inductas esse
huic doctrinae de invocatione in fide, et de pro—
missione. lnterim propositi sunt ritus humani
monachorum, sicut mundus solet varias super-
stitiones comminisci.

Altera nota, vel maxime illustris est. Etsi
enirn multae gentes libidinibus horribiliter pollu-
tae sunt et fuerunt, tamen nusquam alibi publi-
ca lege perpetuo prohibitum estverum coniugium,
magno ordini hominum, nisi in regno pontificio.
Cum autem natura hominum ita condita sit, ut
sit foecunda, et accesserit infirmitas, ut minus
sint domitae appetitiones, prohibitio coniugii ma-
gna scelera parit, quae comitantur horrendae te-
nebrae et tristes poenae publicae, privatae, prae-
sentes, aeternae, eversiones regnorum, dissipa—
tiones gentium, interitus Ecclesiae. His tantis
malis mirum est nihil affici autores eius prohibi-
tionis.

Sed cur textus nominatim dicit: Non intel-
liget desiderium, id est, στοργὴικ mulierum?
Multas magnas res complectitur. Deus indidit
mutuam στοργήν utrique sexui, ut perpetuam so-
cietatem efficeret, procreationis causa, qua vo-
luit sibi gigni aeternam Ecclesiam. Haec στοργὴ
primum est benevolentia mutua, qua pars altera
humanae naturae alteram complectitur, et mutuo
honore afficit propter naturae similitudinem, ct
societatem vitae aeternae, denique propter Deum
conditorem. Deinde est et appetitio mutua pro-
pter generationem a Deo ordinatam, ad Ecclesiae
conservationem. Postea est et mutua cura ac offi-

PHIL. MEL. SCRIPTA EXEGETICA.

Item: ¹

 

 

968

ciorum permutatio: vir sciat se debere labores
certos mulieri, ne vel fame pareat, vel indigna
contra Dei ordinationem patiatur. Vicissim mu-
lier debet partem domestici laboris sustinere.
Ilae inclinationes et curae sunt in bac ipsa στορ-
γῇ, de qua dicimuS.

Harum nihil curat Cyclops, solus in antro
sedens, et ventrem epulis onerans. Non afficitur
benevolentia erga patrem generis humani alteram,
non tribuit eo honorem propter Deum condito-
rem, aut generationem: non laborat, ut coniugi
victum paret, non studet eam defendere, ne quid
indigni patiatur. Sed ipse, si qua sit occasio,
alias aliam opprimere cupit, ac rursus abiicere,
nec tolerare labores aut molestias sexus aut gene—
rationis cansa. Hoc simul est et contumelia affi-
cere, et perdere sexum, non velle eum 3fovere,
iuvare, tueri, iuxta ordinationem Dei, sed tan-
tum velle eo abuti, et postea tanquam inutilem
testam abiicere, et non perpetuo tueri.

Ex hac imagine intelligi potest, quid dicat
textus: Non curabit στοργήν mulierum, id est,
confirmabit contumelias sexus muliebris. Est
autem contumelia duplex: Altera est neglectio,
quam in coelibe viro sequuntur multae turpes
flammae et alia graviora peccata. Altera est, cum
miserae mulieris corpus et animam contaminas.
Nam omnis concubitus extra coniugium est con-
tumelia sexus. Non enim uteris iuxta Dei ordi-
nationem, imo etiam abstrahis hominem a Deo,
quae est summa contumelia. David rapiens alie-
nam coniugem, quantum in ipso fuit, non solum
sese perdidit, sed etiam illam miseriam a Deo
avulsit, quae tunc quidem non vidit, quomodo
ex hoc scelere eluctatura esset.

Accedunt deinde poenae ingentes, quibus
plectuntur impudici. Ut adulterium Davidis se-
cuta sunt domestica parricidia, exilium, seditio,
stupra coniugum, caedes civium. Haec mala
erant atroces contumeliae, quae ita deformabant
Davidem, ut gloriam ingentem, qua floruerat,
amittere se sentiret ipse.

In his exemplis cogitemus, quid sit contu-
melia sexum afficere, et discamus reverenter uti
sexu, iuxta ordinationem Dei, frenemus libidines,
vitemus poenas, caveamus, ne polluta conscientia
impediamus invocationem. Denique legem in-
iustam, quae incendit vagas libidines, tanquam
diaboli laqueum excutiamus. Nam Paulus pro-
hibitionem coniugi expresse nominat doctrinam

