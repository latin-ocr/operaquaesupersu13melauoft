1451

mationis apud sapientes in mundo, inopiam et
similia plus metuunt quam Deum, ruunt et fa-
ciunt quaedam contra mandata Dei. lta et disfi-
dentia peccant, imaginantur sibi profuturam esse
suam sapientiam, gratiam principum, coniunctio-
nes amicorum, opes.

Haec fiducia prohibita a Deo, saepe fallit
etiam bonos in causis iustis. Sicut Achas habe-
bat iustas causas belli contra Syros, et tamen quia
confidebat auxiliis Assyriorum, non Deo, fuit
infelix.

Tenendae sunt hae regulae ‚ ut nos ipsos ad—
moneamus, et in nostris negociis et periculis re-
gant corda nostra.

Ierem. 17.: Maledictus homo qui confidit in
homine, et ponit carnem brachium suum, et a
Domino recedit cor eius.

Econtra vero, Esaiae 28.: Omnis qui con-
fidit in Dominum, non confundetur.

Et in Psalmis saepe repetita est haec sententia.

Psalm. 9.: Et sperent in te qui noverunt
nomen tuum, quia non derelinques quaerentes te
Domine.

Psalm. 24: Universi qui expectant te Do-
mine, non confundentur.

Palm. 30.: In te Domine speravi, non con-
fundar in aeternum.

Psalm. 35: Iste pauper clamavit, et Domi-
nus exaudivit eum, et ex omnibus tribulationibus
eripuit eum.

Psalm. 124: Qui confidunt in Domino, si-
cut mons Sion, non commovebuntur etc.

Deus vult sihi soli tribui, quod verax sit et
omnipotens. Homines sunt mendaces, et leves,
et omnis humana potentia imbecillis est. Ideo
vult Deus, ut certam fiduciam tantum in ipsum
collocemus, qui promisit auxilium et est verax,
et potest unus iuvare, cum sit omnipotens. Sed
quia non videmus, quomodo velit opitulari, ideo
quaerimus praesidia posita ob oculos. Difficile
est a solo verbo Dei pendere, et nudari omnibus
humanis praesidiis. Cruciat etiam mora, cum
saepe differatur liberatio tam diu, ut etiam mors
opprimat Sanctos.

Ideo impii hanc doctrinam de fide seu fidu-
cia collocanda in Deum non intelligunt, imo de-
rident. Et hunc praecipuum cultum, scilicet
confidere Deo, et ab eo solo petere et expectare
auxilium, non possunt praestare. Interim vero
quaerunt praesidia et auxilia undecunque, sicut

PHIL. MEL. SCRIPTA EXEGETICA.

 

1432

Saul implorat opem a muliere magica. Et reges
Iudaeae confugiebant ad Aegyptios, ut Esaiae 30.
dicitur, ubi perspicue describitur imbecillitas hu-
mani cordis, quod non potest a verbo Dei pen-
dere, et fide se sustentare, sed quaerit res sub-
iectas oculis, et manu comprehensas, ut eis ni-
tatur. Sicut illi apud Esaiam dicunt: Ad equos
fugiemus-

Opponit autem Esaias contrariam doctrinam:
Si revertemini et quiescetis, salvi eritis. ln si·
lentio et spe erit fortitudo vestra. Duo requirit,
quietem seu silentium, et spem. Prohibet enirn
animi infirmi et dubitantis trepidationes et discur-
sationes‚ undique quaerentis auxilia humana, seu
concessa seu inconcessa.

Hae discursationes quales sint, exempla quo-

* tidianae vitae, summorum et infimorum osten-

Ι

 

 

¹

dunt. Et nunc vocantur practicae et sapientia
consilia. Sed haec trepidatio oritur ex diffiden-
tia animi, cogitantis se deseri a Deo, et fugien-
tis Deum. Ideo saepe vituperatur. Psalmo 45.:
Vacate‚ et videte quod ego sim Deus. Iubet va-
care et intueri Deum, quasi dicat, statuite vos
Deo curae esse, et expectate auxilium eius. Ipsum
intuemini, non existimate vos ab eo desertos et
proiectos esse, nec tanquam deserti a Deo discur-
rite, quaerite foedera, socios, practicas‚ technas.
Item pulcerrime significatum est, cum Moyses di-
ceret, State, et videbitis magnalia Dei. Vetat
fugere et dissipari populum desperatione divini
auxilii.

Neque haec vacatio, seu hoc silentium pu-
gnat cum officiis vocationis. Sed regulam in Psal-
mo traditam servemus: Revela Domino viam
tuam, et ipse faciet. Vocat viam, vocationem
et omnia officia vocationis, haec bona conscien-
tia facienda sunt, Miles praelietur, Senator gu-
bernet, Pastores doceant: sed his operibus voca-
tionis praeluceat fides, petens et expectans a Deo
auxilium, sicut Iosaphat inquit: Credite Domino
Deo vestro, et securi eritis.

Haec est summa sententiae etiam hoc loco
traditae: Melius est confidere in Domino, quam
in homine. Melius est confidere in Domino,
quam in principibus. Vetat confidere humanis
praesidiis, non solum, quia voluntas omnium
hominum sunt mobiles et inconstantes, sed etiam
ob hoc ipsum, quod auxilia sunt infirma. Saepe
homines, si velint non possunt iuvare. Sunt in
historiis et praeceptis ethnicis multae similes sen-

 

