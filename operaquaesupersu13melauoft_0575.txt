1129

Manifestum est autem utrunque, et plus no-
cere proditores, et magis dolere bonas mentes
cum ab amicis deseruntur, quam cum ab hosti-
bus oppugnantur, quia iniuria accepta ab amicis
revera maior est. *Ideo apud Sophoclem vir sor-
tis et magnanimus Philoctetes inquit: Nullum
maius est vulnus quam falli ab amico.

Deinde praesertim in Ecclesia late patet hoc
scandalum, quia impii confirmantur, et pii im-
becilles fiunt languidiores, aut horum exemplo
deficiunt et ipsi. Magnae igitur et multae causae
sunt, cur'magis doleamus, cum in Ecclesia talia
accidunt: ut multorum voluntates alieniores sactae
sunt a vera doctrina propter exempla Billicani,
Wicelii, et similium quorundam. Sed haec sinit
Deus accidere, quia plerunque confidunt homi-
nes coniunctione amicorum, et pendent ex amicis,
ac multa peccant amicorum causa, amplectuntur
dogmata confisi alienis iudiciis, movent bella con-
fisi sociorum incertissimis voluntatibus. Hanc
fiduciam ut eximat nobis Deus, sinit nos ab ami-
cis deseri. Vult enim nos ipsos intuentes verbum
Dei vero iudicio propter Deum amplecti senten-
tias divinitus traditas: vult nos a seipso defensio-
nem petere et expectare, non vult nos confidere
humanis praesidiis. Sedemus in Ecclesia ut soe-
tus in alvo matris, et divinitus custodimur, sicut
apud Esaiam inquit Deus: Ego feci, ego gestabo,
ego servabo. Et saepe repetitae sunt hae voces:
Vana salus hominis. Item: Illi in equis etin
curribus, nos autem nomen Dei nostri invocabi-
mus. Et in Psalmo: lacta in Deum curam tuam,
et ipse sustentabit te. Quare hic Psalmus doctri-
na est de fide prohibens fiduciam hominum, et
praecipiens, ut etiam cum ab hominibus et cau-
sis secundis deserimur, tamen a Deo non defi-
ciamus, sed maneamus in consessione veritatis,
et exitus Deo commendemus, et ab eo defensio-
nem petamus ac expectemus, iuxta illud: Com-
menda Deo viam tuam , et ipse faciet.

ln primo et secundo versu propositio recita-
tur, qua petit defensionem.

Sequentes versus plurimi in toto Psalmo con-
tinent querelam, in qua varia sunt amplificatio-
nes doloris et obiectorum , videlicet impietatis ad-
versariorum, fraudum, insidiarum, simulationis
et crudelitatis. Et insignis est exaggeratio per-
sonae perfidiosi amici, a quo desertum et prodi-
tum se esse queritur, curn quo antea coniunctio
suerit non solum aliorum communium officiorum

IX. COMMENTARII IN PSALMOS.

1130

vitae, sed etiam doctrinae et consiliorum. Ma-
nifestum autem est valde sauciari omnium bono-
rum hominum animos talium amicorum defectio-
ne, et in Ecclesia accedit singularis dolor propter
scandalum, quod perniciosissimum est, ut supra
dixi. Nec opus est longa interpretatione in his
querelis, quia intelliguntur consideratIs exemplis,
cum similia patimur, ut dici solet: παθήματα
μαθήματα.

Usitatum est autem in talibus querelis, et
indignationibus miscere imprecationes, ut hic fit
in aliquibus versibus: Perde Domine linguas
corum, descendant in infernum viventes.

Nec anxie quaerendum est quo ordine haec
σχετλιαστικὰ recitentur, in quibus hoc ipsum
magnitudinem doloris indicat, quod sine singu-
lari cura ordinis erumpunt varii affectus, nec
opus est de hac quaestione disputari: An liceat
mala imprecari hostibus. Precatur reprimi im-
pia consilia. Deinde in personis discrimen est,
sanabiles optat converti, sed blasphemos optat
deleri, sicut in Psalmo 119. Dilexit maledictio-
nem, et veniet ei.

Mixtae sunt etiam gratiarum actiones: gra-
tiarum actio est, in qua fatetur exauditos esse
clamores suos, quod ideo narratur, ut Dei gloria
celebretur, et multi in Ecclesia confirmentur, si-
cut saepe supra dictum est, talia exempla scripta
esse, ut simili fide et spe petamus et expectemus
auxilium: et propter hanc applicationem insertae
sunt promissiones, ut in hoc Psalmo dulcissimus
versiculus est continens generale praeceptum de
fide, et promissionem perspicuam: lacta super
Dominum onus tuum, et ipse le sustentabit, nec
dabit in aeternum fluctuationem iusto.

Hunc versiculum infigamus animis, sed ita
ut ad nos quoque pertinere eum discamus, et boc
praecepto commonefacti ‚ fide et spe curas nostras
leniamus, credamus nos recipi et exaudiri a Deo,
speremus et expectemus auxilium, quod cum fa-
ciemuS, experiemur reipsa hanc fidem et spem
non esse irritam.

Ut autem saepe alias monuimus, in bis con-
cionibus de fide, sciendum esse quid sit fides et
quomodo iusti reputemur, ne hae consolationes
excutiantur animis salsa persuasione de iusticia
legis: idem hic moneo, iustos dici omnes conver-
sos ad Deum, qui in vera poenitentia credunt se
propter filium Dei gratis recipi, et haec fides prae-
luceat petitioni auxilii, nec deterreri te sinas co-

