1557

Et hoc ipso verbo Spargendi, significat se
requirere fidem in his operibus, ut supra dixi.
Non enim existit haec virtus verae liberalitatis,
nisi in ii5‚ qui propter voluntatem Dei libenter
largiuntur, et credunt se respici a Deo ac Deum
suppeditaturum esse ipsis necessarium victum, de-
sensionem etc.‚ etsi se defraudent, et periclitan-
dum sit de victu. Hoc nomine Christus praefert
opus viduae pauperculae, mittentis duo aera in
gazophylacium, aliorum divitum eleemosynis,
quod, curn ipsa egeret, etiam sese defraudans,
totum victum contulisset. Et magnifice praedicat
scriptura exemplum Sareptanae, quae in summa
penuria, cum nihil haberet praeter pauxillum fa-
rinae, quo ad unum diem sibi ac filio vitam pro-
rogaret, tameu id omne praebet Eliae venienti,
nec retardatur diffidentia ad benefaciendum, quod
sit sibi defuturus cibus vel victus: sed fide prae-
stat hoc opus credens sibi divinitus suppeditatum
iri, etiamsi nihil supersit cibi. Haec exempla

lx. COMMENTARH IN PSALMOS.

 

imitentur pii, ut in his operibus exerceant fidem,
et ita praestent largas eleemosynas, nec deterrean-
tur a benefaciendo, etsi cum aliquo suo incom-
modo, et propemodum supra vires largiendum
sit, sicut Paulus praedicat eleemosynas Ecclesia-
rum Macedoniae, quod etiam supra vires sponte
contulerint.

Magna laus est in scripturis huius virtutis,
et habet magnificas promissiones praemiorum in
hac vita, et post hanc vitam, sicut Christus in-
quit Lucae 7.: Date, et dabitur vobis, mensu-
ram confertam, uberem, abundantem dabunt in
sinum vestrum. Et Proverb. 12: Qui liberaliter
benefacit, cumulabitur etc. Item 22: Liberali
oculo benedicetur, quia de suo pane dat egenti.
Ideo ethic additur promissio: lusticia eius manet
in seculum etc. Pollicetur piis benefacientibus
praemia, quod Deus sit ipsos defensurus ac glo-
rificaturus.

Est enim sententia, sicut supra: etiamsi pii
non accipiunt praemia ab hominibus pro bene-
factis, sed in mundo patiuntur calumnias, iniu-
riam , fraudes improborum, opprimuntur et con-
culcantur a tyrannis, damnantur ab hypocritis,
tanquam abiecti a Deo, tamen Deus defendet eos,
et tandem glorificabit ipsos, ut vincat ipsorum
causa. Item suppeditabit eis etiam necessaria ad '
hanc vitam, augebit etiarn dona spiritualia, ut
multum possint prodesse Ecclesiae et reipublicae,

1358

sicut de Naaman Syro scribitur, quod propter eius
pietatem Deus dederit salutem toti Syriae. Deni-
que fruentur post hanc vitam aeterno gaudio, et
perpetuo erunt gloriosi.

Plena est scriptura promissionum et exem·
plorum huius generis. Paulus 2. Corinth. 8. pro-
mittit non solum corporalia praemia, sed etiarn
incrementum donorum spiritualium, Qui suppe-
ditat semen seminanti etc. augebit etiarn proven-
tum frugum iusticiae nostrae, ut in omnibus lo-
cupletemini, abundantes in omne opus bonum etc.
blalach. 3. cum concionatur de eleemosynis con-
serendis ad ministerium. Inferte, inquit, omnem
decimam in horreum meum ‚ si non aperuero ca-
taractas coeli, et effudero omnem benedictio-
nem etc.

Praedicantur etiam in exemplis sanctorum
haec officia, praecipue principum et regum elee-
mosynae, ut de Ezechia. 1. Paral. 21. quod
praeceperit ‘dare victum ex provinciis, et decimis,
sacerdotibus, ut possent vacare legi Domini, Et
additur, ex quo coeptae sunt offerri primitiae,
benedixisse Dominum populo. In historiis no-
strorum principum insignem laudern habet libe-
ralitatis in pauperes Tiberius imperator secundus,
qui successit Iustino. Aiunt hanc fuisse eius vo·
cem, cum reprehenderetur quod exhauriret aera-
rium publicum, Nunquam defuturam pecuniam
fisco regio, quandiu pauperes eleemosynas acci-
perent. Scribitur etiam propter singulare stu—
dium beneficentiae, patefactos ei esse ingentes
thauros iu terra reconditos,

Econtra his, qui negligunt haec officia, non
conferunt ad conservationem ministerii, nec ad-
iuvant egentes cum possunt, minatur scriptura
atroces poenas. 1. loau.3.: Qui habet facultates,
et videus fratrem egere, claudit viscera sua , quo-
modo manet dilectio Dei in illo? Haggaeus de
neglecta cura conservandi ministerrii ait: propter
hoe prohibiti sunt coeli, ne darent rorem. Eze-
chiel 56. inter causas eversionis Sodomorum
etiam haec allegatur, quia manum suam pauperi
porrigebant. Haec prodest admonere homines,
ut excitentur ad benefaciendum. Ac profecto si
promissiones fide intueremur, multo essent lar-
giores eleemosynae, ac minus rapacitatis, ac fur—

torum etc.

