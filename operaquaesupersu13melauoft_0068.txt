111

luce propagatam et effusam qualitatem in ae're,
cousentaneum est.

Accedunt huc et bae coniecturae, quod ma-
nifestum est, iu visione oculos adfici, et regula
est: Excellens sensibile laedit sensum, ut experi-
mur conspectu solis aut fulguris laedi oculos.
Quomodo autem laederentur, nisi res aliqua at-
tingeret ac feriret oculos?

Deinde, cur cava specula inversas imagines
reddunt, ut stare in capite videantur, nisi quia
species aliter reflectuntur ex cavis, quam ex pla-
nis aut convexis? Etsi autem fatemur, totam vi-
sionis tationem, ut alia multa, impervestigabi-
lem esse, tamen bac communi opinione contenti
simus, quae eo etiam nobis minus displicet, quia
videtur ideo sic condita esse natura lucida, ut
radios spargat, ut aliquo modo significatio seu
commonefactio ostendatur de aeterno patre et
tilio, qui est ἀπαύγασμα aeterni patris.

Ad visionem autem necessarium est medium
perspicuum , quod nominant διαφανὲς, inter ob—
iectum et oculum. Nam obiectum sine medio
perspicuo oculis admotum, non conspicitur. Sit
igitur intervallum, quo a coloribus lumen spargi
possit, et sit hoc intervallum perspicuum, vide-
licet aer aut aqua, quia sine luce externa, colorum
lumen adeo debile est, ut neque conspici, neque
discerni possit. Usitatum est, cum de visione di-
citur, Medium nominare causam sine qua non.
Seu ut Graeci loquuntur: ὦν οὐκ ἄνευ. Tales
causae, cur ita nominentur, in physicis recita—
tum est.

Situs etiam in visione considerandus est.
Quidquid videtur, secundum rectam lineam vi-
detur. Ac pyramidis figura lineae in oculum in-
currunt, cuius basis est in obiecto, conus vero in
oculo, fitque pyramis paulatim minor, quo lon·-
gius ab obiecto recedit, species etiam paulatim at-
tenuantur. Ex his initiis, de situ, quando et
qua varietate lineae perveniant ad oculum, doctri-
na optica extruitur.

Quanquam autem oculi duo sunt, tamen
unum obiectum non videtur geminum, quia spe-
cies ab utroque oculo coeunt in nervos opticos,
qui iuncti sunt, ut concurrant ibi receptae spe-
cies. Quare una res non videtur gemina, nisi
cum species non iunguntur. Tunc enim una res
adparet gemina, cum oculi distorti non similiter
idem contuentur. Haec ratio extat in Problema-
tis Aristotelis,

SCRIPTA ΡΗ. MEL. AD HIST. PROF. ET PHILOS. SPECTANTIA.

ἱ
1

112

Quid est sensus Auditus?

Est sensus in auribus, percipiens sonos per
ae'rem vel aquam.

Quod est obiectum?

Sonus. Est autem sonus qualitas orta ex
aeris fractione, quae fit collisis duobus duris cor-
poribus, latitudinem aliquam habentibus, Haec
fractio perinde in nere spargitur, ut lapillo in
aquam coniecto videmus gyros ea agitatione pro-
ferri. Ut autern in angustis fontibus circuli illi
cum cito in parietes impingunt, repulsi, gemi-
nant circulos, ita reddita fractio in locis tectis,
cavernosis, aut laqueatis, aut densioribus sylvis,
geminat sonos, quae geminatio nominatur Echo.

Quod est oryanum?

In foramine ossis petrosi sunt duo panniculi
subtiles et solidi, orti a nervis auditivis. Alter
panniculus continet et alligat ossiculum simile
incudi. Supra vero hanc incudem aliud ossicu-
lum est, simile malleo, quod ab altero panniculo
sustinetur, sicut corda tympano intenditur. Cum
hic malleus a sonis impulsus ferit incudem, exci-
tantur ea percussione spiritus in nervis, et fit au-
ditio, id est, perceptio soni pulsata incude, ut
si chordae pulsatae sonos redderent.

llla igitur machina incudis, mallei, cum
panniculis, nervis et spiritibus, sunt organa im-
mediata auditus. Coeterae partes aurium adiu-
vant praeparationem. Anfractus colligunt et con-
tinent sonos, ne subito irruentes in organum au—
ditus, aut confundantur, aut laedant organum.

Quod est medium .⁹

Medium est ae'r, qui est duplex.

Exterior‚
in quo gyri perferuntur ad aures.

Interior et
cognatm, qui est in ipso foramine ossis petrosi,

qui est mixtus spiritu auditivo ‚ ut gyrationes illas
accipiat, et feriat panniculos et malleos. Ac inde
aurium tinnitus oritur, curn intus vapores aerem
illurn spiritu mixtum turbant.

Nec vero tanturn in aere fit auditio, sed
etiam in aquis, ut constat pisces audire. Sed id
medium obscurius est, et ad homines nihil ad·
modum pertinet.

Quid est sensus Olfactus?

Est sensus in prioribus ventriculis cerebri,
percipiens odores.

