1163

iis qui credunt abolet peccatum et mortem, et
donat eis iusticiam et vitam aeternam, ut Psal-
inus inquit: Ascendit, captivam duxit captivita-
tem etc. Item: Evangelium est potentia Dei ad
salutem omni credenti. Significat igitur et hic
Psalinus abolito ministerio Levitico, agnitionem
huius summi sacerdotis semper in Ecclesia ‚ etiam
in bac mortali vita mansuram esse, quia incoatio
Ecclesiae fit in hac vita, sicut et snpra dictum
est: Virgam regni tui emittet Dominus ex Zion,
et dominare in medio inimicorum tuorum.

Haec consolatio hoc loco cogitanda est, etin
liae mortali vita semper aliquas sore reliquias Ec-
clesiae Dei, usquc ad resurrectionem mortuorum,
quae postea cum summo sacerdote in omni aeter-
nitate vivet, et Deum celebrabit, iuxta haec dicta
Matth. ult.: Ecce ego vobiscum sum omnibus die—
bus usque ad consummationem seculi. 1.C0r‚ 11.:
Annunciate mortem Domini donec veniat. Matth.
24. : Erit sicut in diebus Noe, duo erunt in agro,
unus assumetur, alter relinquetur etc. Item:
Dies isti abbreviabuntur propter electos. Dan. 12:
In tempore illo surget Michaell dux magnus, qui
stat pro filiis populi sui, et erit tempus tribula-
tionis, quale non suit ex quo gentes fuerunt, ad
id tempus, et illo tempore liberabitur populus
tuus, omnis qni scriptus inventus fuerit in libro.
Esaiae 46.: Gestamini in utero meo, etiam in se-
necta et in canicie vos gestabo. Esaiae 59.: Spi-
ritus meus qui est in te, et verba mea quae posui
in ore tuo, non recedent ab ore tuo, nec ab ore
seminis tui, dicit Dominus, nunc et deinceps in
aeternum.

Ad haec testimonia adiungatur et hoc dictum:
Tu es sacerdos in aeternum etc. Et recitans ar-
ticulum in symbolo: Credo Ecclesiam catholi-
cam, hac te consolatione sustentato, quod adhuc
sit Ecclesia Dei, quod non reiectum sit totum ge-
nus humanum aDeo , quod promissiones non sint
irritae, et cogites quae et ubi sit Ecclesia Dei, et
teipsum membrum esse Ecclesiae, et tibi promis-
siones ratas esse firmissime statuito , et confessio—
ne, invocatione et voluntate ubicunque es te ve-
rae Ecclesiae adiungito. Haec spes qnoque tibi
dolores leniat, teque in doctrinae propagatione
confirmet, quod certum est ad posteros quoque
mansuram esse Ecclesiam, et aliqua Ecclesiae et
doctrinae hospitia.

Hanc consolationem inter tantas ruinas im-
periorum, in tantis dissipationibus, necessariam

PHIL. MEL. SCRIPTA EXEGETICA.

 

1164

esse, omnibus perspicuum est, et quidem ideo de
postrema senecta mundi, singulares promissiones
traditae sunt, quia moles periculorum et calami-
tatum maior erit, quam suit antea. ldeo in Da-
niele dicitur: Michael dux magnus stabit pro filiis
populi sui, bunc ducem invocemus, ut nos regat
et confirmet, servet Ecclesiae reliquias inter nos
etiam ad posteritatem, et depellat diabolos, quo-
rum eo nunc rabies maior est, quia sciunt brevi
venturum csse iudicium, ideo in eis magis ardet
cupiditas vindictae, et caeteri furores, item apud
Esaiam expresse dictum est: In senecta et canicie
te gestabo , sicut gravida mater foetum etc.

Postquam de sacerdotio dixit, redit ad nar-
rationem victoriam quae proprie tribuuntur regio
officio: Dominus a dextris luis percutit in die
irae suae reges, iudicat inter gentes, cumulat
cadavera, percuti! in terra caput magnum. His
verbis defensio Ecclesiae in hac vita, et postea in-
tegra liberatio describuntur, et collatione prae-
sentium periculorum et miseriarum, et servatae
Ecclesiae omnibus temporibus, fit illustrior sen-
tentia: etiamsi pariter diaboli, et imperia, Tur-
cicum, Pontificium, Regia, magnarum gentium
odia, baereticorum et sectarum furores, delere
Ecclesiam conantur, tamen eam proteget et ser-
vabit Messias, et tandem omnibus bis hostibus
repressis, et imperiis mundi deletis, prorsus li-
berabit eam.

Accedat autem fides ad has promissiones,
qua nos ipsos inter assidua pericula, nos his con-
solationibus sustentemus. Sciamus hunc regem
Filium Dei vere nobiscum esse, sicut nominatur
Emanuel, nos vere protegi et servari ab eo et tan-
quam eius manu gestari, sicut Israelitas in mari
rubro servat, seu Danielem inter leones. Haec
consolatio saepissime repetita est, ut zachar. 4.:
Cum rediisset ex Babylone inermis multitudo cum
magnis agminibus mulierum, puellarum, infan-
tum nec praesidiis se defendere, nec moenibus
tegere possent, consolatur eos Dominus, inquiens:
Non in exercitu, non in robore, sed in spiritu
meo, dicit Dominus, id est, servabo eos, et ero
murus igneus in circuitu eorum , etiamsi nec mu-
ros habent nec humana praesidia. Et tamen talis
est imbecillitas bominum, ut semper circum·-
spectent oculi, quaerant defensiones, bumana
praesidia, foedera, exercitus, nec velint a Deo
expectare defensionem. Postea motis armis mul-
ta fiunt non pertinentia ad Ecclesiam. Discamus

