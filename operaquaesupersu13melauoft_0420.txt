IV.

Pfflmm’l

PfflL. MEL. SCRIPTA EXEGETICA.

ARGUMEN'PUM IN THRENOS

816

IEREMIAE

MELANTRONIS.

(Ex schedis Mel· editum in opp. Witeb. T. ll. p. 411.)

In totius veteris Testamenti lectione prudenter
discerni oportet promissionem generalem gratiae,
pertinentem ad omnium temporum, locorum et
gentium Ecclesiam ‚ et alteram promissionem sin-
gularem de politia Mosaica certi populi lsrael,
quae etsi et ipsa est ingens beneficium Dei, ta-
men immensum discrimen est inter aeternarum
rerum et praesentis politiae promissionem.

Fuit autem constituta politia, ut certus po·
pulus et certus locus esset, qui esset velut certa
scholae sedes, ubi illustribus testimoniis et mira—
culis ederentur promissiones, et subinde repete-
rentur et confirmarentur, et ubi velut in schola
excitaret Deus doctores sonantes doctrinam de
coelo traditam, et ubi libri eius doctrinae per
certos testes custodirentur, et ad posteros trans-
mitterentur. Denique ut certum esset, quo in
loco, inter quos homines, et pene in quo vesti-
gio Deus Messiam nasci, conspici, deceri et pati
vellet. Propter has tantas causas politiam Isra'e'l
Deus constituit, et assiduis miraculis ornavit, ut
certum esset in eo populo, veram doctrinam di-
vinitus traditam, veri Dei agnitionem, invoca-
tionem , et veram Ecclesiam esse.

Erant membra Ecclesiae Dei etiam alibi,
aliqui qui didicerant ab hoc populo promissiones,
et fide cum boc populo coniuncti erant, et hunc
verum Deum qui se patefecerat in hoc populo,
invocabant, ac se recipi propter Messiam ven-
turum credebant: sed tamen sedes doctrinae erat
in isto populo.

Etsi igitur discrimen est promissionis gratiae,
et promissionis de politia, tamen, quia haec po-
litia erat schola et sedes Ecclesiae certa, pluri-

 

mum referebat lianc sedem non deleri, quod ea
deleta magna dissipatio fiebat Ecclesiae, impe-
diebantur et negligebantur studia doctrinae, at-
que ita funditus interitura Ecclecia videbatur,
sicut et magna ex parte post exilium secutus est
interitus Ecclesiae. Ideo excidium urbis Hiero-
solymae et dissipatio gentis Iudaicae non suit
tantum corporalis calamitas, sed simul etiam du-
riter adflixit Ecclesiam, eamque angustiorem et
squalidiorem reddidit.

Cum igitur de excidio urbis Hierosolymae
cogitamus, aut legimus ”hanc tristissimam quere-
lam, causae cogitandae sunt tanti luctus Prophe-
tae, et discernenda sunt excidia Troiae et Hiero-
solymae. Deplorat Aeneas interitum suae pa-
triae, et nemo sine ingemi dolore potest 'ruentem
patriam videre: sed de lerosolyma tunc gravio-
res causae doloris erant, quia hic locus erat se-
des doctrinae, et forma Ecclesiae conspectior et
venerabilior suit, donec certa sedes mansit, et
populus melius doceri et regi potuit, et consen-
sus doctrinae facilius retinebatur.

Miserum est in talibus excidiis distrahi pa-
rentes et natos, coniuges. Haec deplorant etiam
Etbnici, sed multo tristiora sunt haec Ecclesiae,
quae scit distractos oblivisci verae doctrinae, ut
nunc saepe fit, cum Turci abducunt captam ali-
quam multitudinem.

Harum horribilium miseriarum magnitudo
non subit animos secunos, qui in ocio et in pace
haec mala nec experti sunt, nec viderunt, sed
vicini Turcicae tyrannidi quotidiana exempla vi-
dent. Et umbram vidimus in hoc Germanico
bello, factae sunt multis locis dissipationes Eccle-

