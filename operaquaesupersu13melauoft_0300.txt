575

tatem significat, ut cum dicitur: Virtus epatis,
alias aliud siguificat. Sed hic virtus, ut Graecis
ἄρετῇ, significat habitum parientem honestas et
laude dignas actiones.

An sit, Esse virtutem inde conspicitur, quia
Scipio dissimilis est Antonio. Scipio abstinet ab
alienis, est temperans. quue sani omnes iudi-
cant convenire hominis naturae. Econtra, An-
tonii mores longe alii sunt, obscoeni, saevi, quos
sani omnes detestantur. Ita experientia testatur
esse discrimen inter virtutem et vitium.

Quid sit, cum quaerimus definitionem, in-
spiciuntur tabulae praedicamentorum. Unde di-
sces an res, de qua dicturus es, sit substantia ‚ an
accidens. Et si est accidens, in qua parte sit, in
corpore, an in anima. Genus igitur virtutis in-
venies esse habitum voluntatis, deinde differentia
additur, quae saepe collatione oppositorum inve-
nitur. Est igitur virtus habitus inclinans volun-
tatem et caeteras vires, ut constanter et firmiter
obediant rectae rationi.

Quae partes'? Habitus non secatur in par-
teS, sed species virtuti subiiciendae sunt.

Quae species? Multae sunt: lustitia parti-
cularis, veritas, fortitudo, modestia, temperan-
tia, castitas, etc.

Quae causae? Habituum causae sunt actio-
nes, Et Deus ita condidit humanam naturam , ut
assuefieri possit, quia vult eam capacem esse do-
ctrinae, et bonis exercitiis ad virtutem flecti, et
confirmari virtutum initia, ideo aliqua voluntatis
libertas reliqua est. Sed actionum honestarum
efficientes causae principales sunt: Mens recte iu-
dicans, et voluntas obtemperans recto iudicio, et
constanter imperans membris, utactio cum recto
iudicio congruat. Causae adiuvantes sunt, bonae
inclinationes naturales, et doctrina et disciplina,
hoc est, accurata assuefactio Evangelii doctrina
in tanta nostra infirmitate docet nos de auxilio,
videlicet de Spiritu sancto, in liiS, qui Deum re-
cte invocant: hic efficit ardentiores et firmiores
virtuteS, ut in loseph liae causae concurrunt:
Mens audiens verbum Dei, in qua Spiritus san-
ctus confirmat assensionem, Et voluntas, quam
cum obtemperare menti conatur et secum ipsa
luctatur, adiuvat Spiritus sanctus. Non enim
nihil agit voluntas, quia alioqui lucta nulla esset.
vult Deus voluntatem non esse ignavam, sed in
hoc certamine exerceri et aliquid agere.

SCRIPTA PII. MEL. AD HtST. PROF. ET PHILOS. SPECTANTIA.

576

Materiam, ex qua nulla accidentia babent,
et qualitates sunt formae efficaces, seu instru-
menta actionum in substantiis. Sed subiectum
vocatur materia in qua. Sunt autem virtutes in
voluntate et corde. Finales causae omnium ha-
bituum praecipuae sunt ipsae actiones. Sed finis
in actione virtutis secundum Pliilosoplios est ipsa
actio honesta, quia dicunt virtutem propter se-
ipsam expetendam esse. Nos in Ecclesia rectius
dicimus, finem esse bonae actionis, ut Deo prae-
stemus obedientiam debitam, et agnoscamus in
talibus exercitiis Deum, cogitemus virtutum do-
ctrinam esse testimonium de ipso, et commone-
factionem qualis sit, statuamus item inspectorem
et iudicem esse Deum humanarum actionum. Po-
stea autem multi fines accedunt. Possunt enim
unius rei multi fines esse ordinati. Hanc regu-
lam iu politica iusticia servat Deus, qui est custos
et vindex disciplinae, ut regulariter atrocia deli-
cta puniat manifestis poenis in hac vita, ut dici-
tur: Qui gladium acceperit, gladio peribit. ltem:
Scortatores et adulteros iudicabit Deus. Item:
Deus est ignis consumens. [nde propter expe-
rientiam tales multae sententiae traduntur. Ad
generum Cereris sine caede et vulnere pauci: De-
scendunt reges, et sicca morte tyranni.

Sit igitur ethic finis honestae vitae, ut poe-
nae et tragicae calamitates vitentur. Postea sciunt
pii, benefactis in hac vita mitigari proprias et pu-
blicas calamitates, item dari incrementa donorum
spiritualium, item reliqua esse aeterna praemia.
In hac recitatione quaestionum considerent stu-
diosi , veram copiam orationis, plenam rerum
optimarum, ex his fontibus hauriendam esse. Nec
aliud sunt libelli de copia, nisi horum locorum
rivuli.

Qui effectus? Tranquillitas cordis ‚ quae
oritur ex conscientia rectae voluntatis et actionum
congruentium ad regulam divinam. Multi secundi
eventus et prosperi successus, quia plerunque Deus
honesta consilia iuxta vocationem adiuvat. Uti-
litas et pax publica, ut: Fabii moderatio prodest
Reip. Honesta exempla invitant alios ad imita-
tionem, et deterrent negligentiores. Econtra, tur·

pitudo lacerat pacem publicam, et nocet exem-
plo, etc.

Quae adiacentia? Gloria, id est, honesto-
rum recte iudicantium comprobatio: Odia malo-
rum , pericula, divina defensio in periculis.

