1367

set beneficia, de quibus praedicat Evangelium ‚ et
quae conspiciuntur in Ecclesia, seu coctu illorum,
qui norunt Evangelium. Commendat autem ea
opera, quibus testatur Deus se respicere et reci-
pere, adiuvare et salvare, humiles, abiectos, ad-
ssictos etc. Haec sunt praecipua opera Dei, quae
testantur vere esse Deum, quibus illustratur glo-
ria Dei, quod curet nos, quod adiuvet pios etc.

Sed sciendum est, ut supra dixi, hic pro-
poni doctrinam propriam Evangelii. Nam ratio
ex doctrina legis iudicans, haec non intelligit,
sentit Deum tantum benefacere his, qui sunt iu-
sti, et servant legem, negant eum respicere, ex-
audire et iuvare indignos, qui habent peccatum.
Itaque iudicat ex praesentibus casibus, seu even-
tis, hos esse curae Deo, quibus sunt res secun-
dae, qui fruuntur commodis huius vitae. Econ--
tra eos qui adfliguntur, qui iactantur perpetuis
casibus et aerumnis, non respici a Deo, sed pu-
niri propter peccatum. Hoc est iudicium huma-
nae rationis ex lege, quod ipsum tamen non est
firmum et perpetuum. Nam cum videt saepe bo-
nis male esse, et eos exerceri durissimis casibus,
et econtra palam improbos florere, et abundare
omnibus commodiS, excutiuntur etiam illae sen-
tentiae, quas ex lege tenebat, et coniicitur in du-
bitationem, utrum Deo curae sint res humanae,
utrum respiciat et exaudiat homines, et tandem
delabitur eo, ut aut blasphemet, ac prorsus neget
Deum curare humana, aut ruat in desperationem,
cum videt suam indignitatem, iudicat se reiici
propter peccata , nec exaudiri a Deo etc.

Haec est horribilis caligo et coecitas in ani-
mis hominum, qui non habent noticiam Evange-
lii, ac fidem. Quare has sententias, quas incul—
cant Psalmi prorsus non intelligunt, sed aut se-
curi contemnunt Deum, et fiunt palam Epicurei,
non credunt Deo, non petunt nec expectant ah eo
bona, aut si sunt hypocritae, somniant se pro-
pter opera, et propter suam dignitatem respici a
Deo, nec habent verum timorem Dei et veram
fiduciam. Econtra cum incidunt in calamitates,
aut terrores, iudicant se prorsus abiici a Deo, et
ruunt in desperationem.

Ac sanctos quoque exercent haec certamina,
et coguntur luctari praecipue adversus desperatio-
nem, ac vincenda est dubitatio fide, quae teneat
hanc sententiam Evangelii, quod Deus gratis ve-
lit ignoscere et misereri indignis, quod certo re-

PHIL. MEL. SCRIPTA EXEGETICA.

1368

spiciat abiectos, adflictos, perterrefactos etc„ quod
non abiiciat eos propter peccata, nec sinat adfligi,
ut damnet aut perdat, sed ut discamus ipsi con-
fidere ac invocare: quare diligenter aspiciendae
sunt hae sententiae, quae docent de misericordia
et beneficiis gratuitis, Sunt enim suavissima prae·
conia, et ipsissimae voces Evangelii ad consolan-
dos perterrefactos et adflictos, et ad excitandam
fidem et invocationem in omnis generis casi-
bus et periculis. Haec satis sit admonuisse de
sententia horum versuum. Non sunt enim ob-
scuri.

Ac apte distributa est commemoratio bene-
ficiorum et operum Dei. Primum in genere prae-
dicat Deum respicere et adiuvare adflictos et hu-
miles. Hoc ad universam Ecclesiam pertinet, et
ad omnes pios, qui sunt membra Ecclesiae, quae
in hoc mundo iacet oppressa saevitia et tyrannide
impiorum, horribiliter oppugnatur a diabolo,
exercetur acerbissimis calamitatibus et aerumnis.

Deinde pollicetur quod Deus etiarn exterio-
rem vitam piorum ‚ politiam et oeconomiam velit
adiuvare et gubernare, ut usui sint Reipublicae,
et per ipsos feliciter administrentur, et floreant
politiae, conservetur pax et alia bona, et quod
Deus sit defensurus pios, etiamsi patiuntur iniu-
riam et violentiam improborum. Hoc est, quod
ait, de stercore erigens pauperem , ut collocet eum
cum principibus, sicut Ioseph ex carcere, Daniel
in exilio, evecti sunt ad regios honores, Moyses
expositus et abiectus fit dux et liberator populi
Israel, David ex infimo loco traducitur ad re·
gnum.

Postremo etiam in privata et domestica vita
promittuntur piis· bona , soboles ac posteritas, vi-
ctus, defensio, sicut Sarae uxori Abrahae, tam-
etsi sterili et effoetae datur haeres et. posteritas:
obstetricibus benedicitur, quae servabant infantes
Ebraeorum Exod. 1.: Viduis, quae exceperunt
hospitio Eliam et Helisaeum, datur victus in dif-
ficultate annonae, et resuscitantur liberi. Haec
dicta et exempla accommodemus etiam ad nostram
vitam et nostra certamina, ut in terroribus et
periculis concipiamus consolationem, et fide eri-
gamur, statuamus nos vere respici a Deo, Deum
nos adiuturum et defensurum esse. Itaque ipsum
invocemus et expectemus bona ab ipso etc.

 

