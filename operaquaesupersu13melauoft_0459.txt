893 V.

terra viventium. Item: Ponet animam suam lio-

stiam pro peccato.

Haec cum sint perspicue dicta, non sunt alie-
nis interpretationibus depravanda, ut faciunt caeci
et scelerati Iudaei, qui quia somniant Messiam
occupaturum imperia mundi, et regnaturum Ale-
xandri aut Augusti more, corrumpunt dicta de
passione Messiae. Non enim intelligunt qualis
sit liberatio a peccato et a morte, promissa primis
patribus. Fingunt pueriliter eo tantum mitti
Messiam‚ utin hac mortali, misera et fragili vita
cumulet opibus et voluptatibus posteros Abrahae.
Nec cogitant longe maiorem liberationem primis
patribus promissam esse, qui intelligebant, quas
res amiserit humana natura, scilicet firmam agni-
tionem Dei, perpetuam iusticiam et vitam. Ideo
Esaias vocat Messiam patrem aeternae vitae. Et
cap. 53. cnm de morte eius concionatus esset, ad-
dit concionem de eius resurrectione et regno
aeterno.

Itaque repudiatis Iudaeorum corruptelis,
ipsum audiamus Angelum, τὸ ῥητὸν teneamus,
simus-discipuli vocis divinae, eamque dextre in·-
telligamus, non adtingamus ipsi interpretationes,
omissa verborum significatione.

De persona loquitur, cum nominat Messiam‚
ac de illo ipso, quem in proximo versiculo nomi-
navit sanctum sanctorum, hic, inquit, excidetur,
sicut et Esaias ait: Abscissus est de terra viven-
tium. Meminerimus ergo hic certum et perspi-
cuum testimonium tradi de morte et supplicio
Christi. Sed id cum legimus aut audimus, cir-
cumstantias etiam cogitemus, sumtas ex aliis locis
Prophetarum, cogitemus etde resurrectione. Ideo
adficitur supplicio, ut fiat victima pro peccatis
generis humani. Id Esaias declaravit pluribus
verbis in eo capite, quod toties iam citavimus.
Quia ponet animam suam hostiam pro peccato,
videbit semen longaevum. In hoc dicto mors,
ratio victimae, resurrectio, et regnum compre-
henduntur.

Lex habuit antea victimas, sed non placa-
runt iram Dei. Haec una victima placat. Hoc
vere est inenarrabile consilium Dei, sed utrum-
que ostendit, irae Dei et misericordiae magnitu-
dinem. Cum enim nullius hominis virtus aut
obedientia placare iram Dei potuerit, nisi unius
Filii obedientia ac mors, necesse est veram, in-
gentem et inenarrabilem iram esse. Rursus vis

IN DANlELEM PROPHETAM COMMENTARIUS.

894

amoris ingens est, quod Filium nobis donavit,
quod tali dato pignore nos ex aeternis cruciatibus
reducit, et certos reddit nos a se diligi, sicut in-
quit Filius ipse: Sic Deus dilexit mundum, ut
Filium suum unigenitum dederit etc.

Denique in hoc brevi dicto lector universam
doctrinam Evangelii cogitet de beneficiis, quae
propter Christi mortem nobis data sunt. Cogitet
item doctrinam de fide et invocatione. Nam be-
neficia illa fide accipienda sunt: lta tibi vere pla-
catus et propicius est Deus aeternus pater, cum fide
propter Filii mortem statuis eum tibi propicium
esse, et hac fide invocas. Hanc fidem vult utin
invocatione adferas, ut Rom. 5. dicitur: Per
hunc habemus accessum. Item ad Heb. 4.: Ha-
bentes pontificem Iesum Filium Dei, qui potest
compati infirmitati nostrae, Accedamus cum fidu-
cia ad thronum gratiae, Haec satis sit hic bre-
viter attigisse, quae copiosius explicantur in epi-
stola ad Romanos et alibi, quoties de iustifica-
tione dicitur.

Et non erit ei populus.

In textu maior etiam brevitas est in hoc
membro. His verbis (Et non ei) seu (Et non
ad eum) necesse est intelligi non esse ei gloriam,
seu populum. Et ut potius intelligamus de popu-
lo, movet sequens sententia de excidio urbis et
templi. Hic populus mox desinet esse Messiae ac
Dei Ecclesia, sicut in Iohanne breviter dicitur:
Et sui eum non receperunt. Reiecta est gens
Iudaica propter Evangelii contemtumt Et rursus
collecta est DemEcclesia ex reliquiis huius populi
et ex Gentibus, ut saepe in concionibus Evangelii
praedicitur, et postea disputat Paulus de voca-
tione Gentium.

Et civitatem et sanctuarium destruet populus
ducis venientis.

Id est, Titi exercitus.

Et finis eius diluvium, et usque ad finem belli
definita seu constituta desolatio seu vastitas.

Id est, Deinde sequetur finis populi Iudaici et
politiae Iudaicae, ex quo non rursus emerget,
ut antea ex Babylonico exilio rediit, sed velut
obrutus diluvio funditus peribit.

Et quidem acre et difficile bellum erit. Nam
Romani non sine multis et variis certaminibus
Iudaeos oppresserunt, sed postquam erit debella-

