789— ⁷ 1.

mine, quia caro est, id est, verbum meum non
audient, non credent, non metuent, non morti-
ficabuntur: et in Corinthiis huic peccato potissi-
mum tribuit Apostolus, quod carnaliores faciat,
quia qui adhaeret scorto, unum corpus est cum
scorto: qui autem adhaeret Domino, unus spiri-
tus est cum Domino. Non peccabant tantum
filii Cain generationis impiae, sed filii Dei, hoc
est, filii generationis sanctae, et principes, ut
iam prope in universum Dei memoria interiret,
Opprimebantur inopes pro libidine potentiorum,
nam hi gigantes erant. Terribilissimum omnium
est, quod octo tantum animae relictae sunt, quae
servatae sunt.

Haec conferre potes cum signis iudicii, di-
cit enim Christus: Edent, bibent, nubent etc.
Hic primum libidines et luxum notavit. Secu·
ritatem accusat, cum inquit: Et non cognove-
runt etc. Et Paulus: Cum dixerint pax et secu-
ritas etc„ et de hypocrisi: Duae erunt molentes
in una mola. Neglectum doctrinae accusat Apo-
stolus in 2. Thessal. de Antichristo.

Non permanebit spiritus meus.
Videmus interpretis hanc fuisse sententiam,

brevi futurum, ut aboleatur creatura, curn vertit

non permanebit spiritus meus in homine. Sed
in Hebraeis est: Non iudicabit, ut hic causam
explicet cur extincturus sit genus humanum, quia
non sit auditurus homo verbum Dei, non sit iu-
dicaturus et mortificaturus carnem, ideo perden-
dum esse. Sicut et Matthaei 24. dicitur: Nisi
abbreviati fuissent dies illi, non fieret salva
omnis caro.

Quia caro est:
Id est, tota nihil nisi carnalia sapit et quaerit.

Eruntque dies illius.

Id est, centum et viginti annos permitto eis,
quibus resipiscant interim, tum perdam eos di-
luvio.

ridens aufem Deus.

Deus potissimum loci hic considerandi sunt,
prior, sit ne universalis sententia et iudicium ad·-
versus omnes homines, quod ait: Videns Deus
quod multa esset hominis malicia in terra, et
omne figmentum cogitationum cordis eorum va-
num et pravum omni tempore, Deinde, si uni-

COMMENT. IN GENESIN.

790

versalis est sententia, quomodo Noe' excipitur?
Posterior locus: quomodo cadunt in Deum verba
dolendi et poenitentiae.

Primo , Universalem esse sententiam, et iu-
dicium universale adversus omnem carnem, ap-
paret ex eo quod postea dicit, Omnis caro cor-
ruperat viam suam. Et quia inquit, Videns Deus,
necesse sententiam, quod videre idem sit quod
iudicare. Nunc autem satis constat, quod iudi-
cio Dei tota caro damnata sit.

Psalmo centesimo quadragesimo secundo:
Non intres cum servo tuo in iudicium etc. Et
videmus Psal. 13. hinc acceptum esse: Dominus
prospexit super filios hominum.

Noe' ab universali sententia excipitur, non
quod ipse non sit peccator, aut non iudicetur,
sed quia ut textus inquit, Invenit gratiam co-
ram Domino. ld quod hoc loco animadverten-
dum est, quod hoc exemplum secuti Prophetae,
damnant universaliter omnes homines, et tamen
postea excipiunt pios, quod sic accipiendum est,
cum damnant Prophetae universaliter omnes ho-
mines, damnari, quia et electi peccatores sunt,
et ante iudicantur quam insufflentur, et omnes
sanctos oportet coram Deo fateri se esse peccato-
res, et resignare se voluntati divinae, quae pro
sua gloria vel salvet vel damnet. Sic Hieremiae qua-
dragesimo sexto: Cum damnasset omnes homi-
nes terror undiqueetc.‚ adiecit tandem et de Israel:
Te vero non consumam, sed castigabo te in iudi-
cio, nec quasi innocenti parcam tibi. Et prima
Petri quarto: Iudicium incipit a domo Dei; Et
si iustus vix salvabitur, impius et peccator ubi
apparebit? Et ad Romanos primo: Revelatur
ira Dei super omnem impietatem. Proinde
hanc accusationem scias universalem esse, non
συνεκδοχικῶς ad impios tantum pertinere, sed
iudicari simul omnes homines, hoc est, et pios
et impios , quia oportet humiliari omnia Deo, re·
quirit enim et a sanctis timorem sui. lta hoc
loco videt, hoc est, iudicat omnium corda esse
vana et prava, necesse est, ut fateatur Noe* se
quoque talem esse, se quoque mortem et exitium
commeruisse, nec habet quod ipse prae caeteris
praesumat. Nam et David sic queritur Psal. 88.:
Memorare quae mea substantia, nunquid vane
constituisti omnes filios hominum? Sed cum
iudicatur, servantur pii, non operum merito, sed
gratuita misericordia Dei. Ita hic de Noe' dici-
tur: Invenit gratiam coram Deo.

50·

Ad eum mo-

