883 PHIL. MEL. SCRIPTA EXEGETICA. 884

Deinde scribit Iosephus, Olympiade 184.
Herodem regem creatum esse. Erunt ergo iuxta
hanc computationem inter Alexandrum et Hero-
dem anni 292. Id tempus recte congruit ad an-
nos quos supra ex Ptolemaeo sumsi. Nam hic ad-
ditur initium Alexandri. Porro ab Alexandro
usque ad eversionem templi, factam a rege Na-
bogdonosor sunt anni 256. Si tamen ut Veteres
scripserunt templi destructio facta est Olympia-
de 47. Quod si rursus demas tempus exilii, vide-
licet annos 70, erunt a 70. anno post eversionem
templi usque ad Herodem regem creatum 478.
Adde autem annos ad Christum natum 303 ita
habebis hebdomadum annos 490, et paulo am-
plius. Sed bonis mentibus hoc sufficit, quod vi-
dent ad Danielis vaticinium congruere tempus,
quod est inter reditum populi ex Babylone, et
Christum, etiarnsi exactissimam supputationem
non habent.

Quantulum autern in his supputationibus de-
sideratur? Testatur Angelus post 490 annos
Messiam se populo huic ostensurum esse. Con-
stat autema liberatione populi ad Christum natum
tot esse annos, nec multo plures, aut pauciores.
Notum enim tempus ab Aug‘usto ad Alexandrum.
Constat et hoc, monarchiam Persicam non plns
ducentis annis durasse. Venit igitur Messias Filius
Dei, et respondit eventus vaticinio Danielis,

Sed quoniam Angelus diserte dicit, Chri-
stum multis confirmaturum esse testamentum
hebdomade una et dimidia, et tunc cessaturas
esse hostias. Si volumus hebdomadas continuas
esse, numerandae erunt hebdomades ad Christi
baptismum , quod fiet, si a secundo anno Longi-
mani numerentur, quo vaticinia Zachariae et
Haggaei edita sunt de populi reditu, qui fuerat
antea impeditus, nunc sublatis impedimentis, re-
ditus concessus est. Nam Angelus iubet nume-
rari ab exitu sermonis de reditu populi et instau-
ratione Ierosolymae.

Porro haec verba alii aliter acceperunt. Qui-
dam de regum edictis interpretantur, quorum
prius fuit Cyri, quod eo absente in bello Scythico
impeditum est. Alterum post annos 42 a Longi-
mano editum est, qui in Esdra vocatur et Arta-
xerxes et Darius. Nam haec fuerunt communia
regum nomina, ut Romae Caesar, Augustus.
Et Herodotus libro sexto inquit, Darii voce idem
significari, quod significat vocabulum coercentis:

Xerxen ait esse bellatorem, Artaxerxen, magnum
bellatorem.

Porro eo tempore quo Longimanus decre-
tum de concessione reditus renovavit, simul Hag-
gaeo et Zachariae facta est revelatio de liberatione
et aedificatione deinceps processura. Quare hinc
a secundo Longimani anno incoatur a quibusdam
computatio, eo quod tunc sermo exierit et a Deo
et a Longimano, ne liberatio et aedificatio dein-
ceps impedirentur. Et si hine sumemus initium,
erunt continuae hebdomades usque ad Christum
praedicantem. Sed si quis mavult a Cyri decreto
ordiri, perveniet ad natum Christum.

Est autern utraque sententia seu computatio
concinna, et quod ad summam negocii attinet,
rem eandem confirmat utraque computatio, osten-
dit inter liberationem populi et Christum esse
490 annos. Hoc cum declaratum est, sciunt pii,
non esse postea, deleta politia Iudaica, alium
Messiam expectandum. Nam hoc praecipue agi-
tur in hoc vaticinio, ut extet testimonium, opor-
tere adhuc durante politia Mosaica nasci et con-
spici Messiam. Sicut idem docet versiculus: Et
tu Bethlehem parvula in millibus Iuda, ex te
egredietur Dominator in Israel. Oportuit stante
politia Mosaica in Bethlehem Messiam nasci.

Constat autem nunc politiam totam Mosai-
cam iacere deletam ‚ Ierusalem , Bethlehem, non
tam oppida, quam casas esse aut spelaea latrun-
culorum Arabicorum, annos mille quadringentos
sexaginta septem. Necesse est igitur Messiam na-
tum esse.

Quid contra haec dicere Iudaei possunt, si
modo Prophetarum scripta non iudicant fabulosa
esse? Sed quia gens Iudaica amat suas tenebras,
nobis ipsis legamus, et expendamus Prophetarum
dicta , ut fidem nostram accendamus et confirme-
mus. Interim et gratias agamus Deo, quod Eccle-
siam curat, quod subinde doctrinam illustravit,
quod certis testimoniis subinde erudiit.

Venio igitur ad computationem, sed initio
recensendus est catalogus regum Persicorum.

Cataloyus reyum Persicorum iuxta

Graecos.
Cyrus 29.
Cambyses 7 annos, menses 5.
Darius filius Hystaspis 36.
Xerxes ΞΟ.

