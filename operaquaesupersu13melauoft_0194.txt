363

Aliae partes dicuntur proportionales, de
quibus Mathematici loquuntur, qui non hoc quae-
runt, materia reliqua sit, sed quantitates, id est,
longitudines, aut latitudines, aut profunditates
cogitatione absffahunt a materia. Ac deinde co-
gitatione divisiones, quo usque videtur, faciunt
partium proportione congruentium. Inde usita-
tum dictum est: ln continuo infinitas partes esse
proportionales, quod quomodo intelligendum sit,
rixantur inter se inerudite recentiores-

Ridiculum est enim physice intelligere, dicta
mathematica. Physicus materiam seu corpus se-
cat. Mathematicus non querit, an reliqua sit
materia, sed ex hypothesi procedit, si est conti-
nuum, partes hahet. Et Aristoteles erudite dicit,
potentia secundum divisionem infinitas esse, id
est. ubi cogitari dlvisio potest, ibi nondum' per-
ventum est ad ultimam unitatem, ut diametri di-
xisio respectu sui circuli, non integre compre-
hensa est, cogitantur igitur plures partes, Haec
admonitio hoc loco sufficiat.

 

Quid est Continuam ?

Continua sunt, quorum ultima sunt unum, Ῐ
ut una linea est quiddam continuum.

Quae vocantur Contigua ,⁹

Contigua sunt, quorum ultima sunt simul,
et ita iunguntur, ut nihil sit medium, ut orbes
coelestes et regiones elementorum.

Quae sunt simul?

Simul esse dicuntur, ant quae sunt in eodem
loco, aut inter quae nihil est medium. Regula
est Aristotelis. ln omni motu movens simul est
cum moto, quod aliis verbis sic dicitur: Movens
et motum oportet simul esse per contactum. Sed
hic necesse est dici de duplici contactu. Alius
est corporalis, cum pars corporis in movente vel
in agente tangit partem in eo corpore quod mox-e-
tur, nt cum faber lignarius tignum collocat in
:aedificii partem. Oportet enim agens adplicari ι
ad patiens pro modu actionis, Grave non potest
moveri violento motu, nisi ab alio corpore con-
tiguo et gravi impellatur· 1

Alius est contactus virtualis, cum agens aut J
movens sua qualitate attingit corpus, quod mo- ι]
vetur aut patitur, etiamsi parte corporis non at- ³

tingit, ut Sol contactu virtuali in aestate efficit r

SCRIPTA PH. MEL. AD HIST. PROF. ET PHtLOS. SPECTANTIA.

564

ut fruges maturescant. Attingit enim eas non
parte aliqua corporis, sed lumine et vitali calore,
quem tamen in haec inferiora spargit. Magnes

t qualitate certa trahit serrum. Sic infausta eclipsis

Solis aut Lunae virus aliquod spargens in aeirem,
et in corpora animantium attingit ea contactu vir-
tuali, id est, qualitate sua. Nam etiam, ubi
actio per qualitatem fit, tamen oportet fieri adpli-
cationem agentis ad patiens, modo conveniente
illis naturis, et conveniente distantia. Haec est
sententia regulae: ln omni motu movens est si-
mul cum moto.

Quid est Locus?

Locus est superficies concava corporis conti-
nentis locatum. Haec est satis perspicua definitio.
Verba Aristotelis videntur esse obscuriora ‚ et in—
terpretes varie ea enarrarunt, cum sententia con-
gruat cum definitione, quam recensui. Sunt an-
tem haec verba: Locus est finis continentis, im-
mobilis, primus. interpretatio Themistii haec
est: Locus est finis, id est, proxima seu imme-
diata superficies circundans contentum corpus,
immobilis, scilicet, quia superficies ipsa non mo-
vetur per sese , nec est causa motus corpori locato.
Sed cum movetur corpus locatum ‚ subinde aliam
superficiem ingreditur.

Estque differentia apud Aristotelem inter
Vasa et Loca. Vas vocat integrum corpus, in
cuius parte aliqua locatum continetur, ut currus
aut navis. Haec vasa moveri proprie dicuntur.
Sed locus dicitur superficies aliqua in vase, im-
mediate continens locatum. Haec in quantum
locus est, non movetur, nec locato causa est
motus.

Dic loci divisiones.

Prima: Locorum alius est proprius, alius
communis. Communis est, qui continet mediate
corpus aliquod, in quo continentur et alia, ut
domicilium continet intus aerem, et in ae‘re cor-
pora animantium.

Proprius est superficies immediate continens
corpus. Et ad hanc adpellationem toci congruit
regula: Locus est aequalis locato, videlicet pro-
prius locus. Nec tamen intelligitur haec aequali-
tas de trihus dimensionibus, id est, de toto vase,
sed tantum de aequalitate superficiei⁷ concavae
continentis, et convexae contenti. Hae sunt
aequales, et se mutuo contingunt.

