591

et vagabundi motus materiae elementaris varie
ruentis.

Oppositio Modalium.

Contrariae similes universalium:
,Necesse est Platonem Impossibile est Plato-
ire in Academiam. nem ire in Acade-

miam.
Subcontrariae similes particularium:
Possibile est Platonem Possibile est Platonem
ire in Academiam. non irein Academiam.

Leges autem et aequipollentiae supra tradi-
tae huc accommodandae sunt. ln materia con-
tingenti contrariae ambae salsae sunt, ut liic:
Necesse est Platonem ire in Academiam, et im-
possibile est Platonem ire in Academiam ‚ etc.

De aequipollentiis etsi multae paginae im-
plentur ab aliis, et videntur illae propositionum
variationes obscurae, tamen admonendi sunt di-
scentes, totain eam doctrinam Grammaticam esse,
et a mediocriter attento facile iudicare posse.
Prorsus enim translatio negationis in modalibus
congruit ad translationem negationis in universa-
libus et particularibus:

Non omnis homo currit, aequipollet isti,
Quidam homo non currit.

Sic non necesse suit rapere Helenam, aequi-
pollet isti: Possibile fuit non rapere Helenam.
Haec animadversio prodest ad intelligendum ser-
monem, quia negationis translatio discrimina
facit.

Verane est stoica opinio, quae dicit, Omnia
necessario fieri?

'Nequaquam vera est, sed falsa et contume-
liosa adversus Deum. Primum enim sciamus,
Deum esse agens liberrimum , et liberrima volun-
tate condidisse et servare creaturas, nec alligatum
esse ad causas secundas, id est, physicas, sed Ii-
bere eas regere, et saepe moderari et mitigari in-
vocantibus, Dicit enim Psalmus: Omnia quae-
cunque voluit, fecit, id est, liberrima voluntate
fecit. Praeterea opinio stoica fingit, Deum velle
scelera, et causam efficacem esse omnium scele-
rum, quod horrendum est cogitatus. Et Psal-
mus contradicit: Non Deus volens impietatem tu
es. Deus nec vult nee approbat peccatum, nec
est causa efficiens peccati, sed vere et horribiliter
omnibus sceleribus irascitur, ut ipse toties affir-
mat. Nec fingendae sunt in Deo contradictoriae

SCRIPTA ΡΠ. MEL. AD HtsT. PROF. ET PHILOS. SPECTANTIA.

 

 

592

voluntates, nec simulatio ei tribuenda est. Haec
de primo sonte contingentiae, scilicet de libertate
in Deo, initio tenenda sunt, et tenerae mentes
accurate muniendae sunt contra stoica delira-
menta. Deinde consideranda est, et libertas in
creaturis rationalibus. Cum dicitur, homines ad
imaginem Dei conditos esse, partes sunt imagi-
nis, lumen intellectus, et in voluntate virtutes,
et libertas eligendi inter res propositas, aut hanc,
aut illam. Hac autem libertate diaboli et homi-
nes sese ipsi a Deo averterunt, nec volente nec
approbante Deo, quia ut toties iam dictum est,
Deus nequaqnam peccati causa est. Sequitur igi-
tur revera contingentiam esse, cum voluntas sua
libertate se averterit a Deo, cum ita condita sit,
ut talis facultas esset eligendi boc aut illud. Et
deinceps in homine manet aliquis delectus aut ali-
qua libertas, ut de actionibus externis, quae fiunt
imperio voluntatis, manifestum est. Scipio abs-
tinens ab aliena, libera voluntate abstinet. Paris
nulla necessitate, nulla coactione, rapit alienam
libera voluntate, et poterat non rapere. Haec
manifesta sunt ‚ quia ipsa doctrina coelestis seve-
rissime flagitat disciplinam , et toties nominat iu-
sticiam carnis. Testatur ergo aliquem esse de-
lectum, et aliquam libertatem. Est igitur con-
tingentia. Nec eveniunt omnia fatali necessitate,
ut Stoici dixerunt. · Quid horribilius cogitari po-
test, quam fingere scelera Neronis fatali necessi-
tate facta esse'? Quare propter gloriam Dei et
propter veritatem constanter reiiciamus stoicam
opinionem, ac recte Plato inquit: Non conceden-
dum esse, ut vel dicatur vel audiatur in civitate
haec vox, quae ait: Deum causam esse mali.

Num praevisio divina necessitatem affert
eventibus?

Nequaquam affert necessitatem eventibus,
qui oriuntur a voluntate humana, et non a divina,
ut: Videt Deus Saulem interfecturum esse sacer-
dotes, sed nec vult, nec approbat. Et Saul re-
vera poterat eam caedem non facere. Quod vero
Deus determinare contingentia dicitur, id sic in-
telligatur, cnm de malis dicitur: Praevidet mala
et metas constituit, ne ulterius ruant aut grassen-
tur mali. Sicut de Sennacherib inquit: lniiciam
tibi frenum , etc. His fundamentis harum dispu-
tationum cognitis, responderi perspicue ad quae-
stionem usitatam potest: An futurorum contin-
gentium sit determinata veritas.

