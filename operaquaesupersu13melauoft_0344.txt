663

Loci rerum.

Qui sunt rerum loci?

[t iu methodo simplicium vocum diximus
definitionem, deinde species seu partes, postea
caussas, effectus, cognata, pugnantia, quaerenda
esse: ita propemodum locorum series instituitur,
de quaestione coniuncta, seu de propositione.
Necesse est enim affinem esse doctrinam, quia ex
enarratione simplicium sumitur confirmatio aut

refutatio coniunctorum.

Sunt iyiiur Ῐιί Ioci:
1 Definitio et defini· 15 Ab impossibili.

tum. 16 Adiuncta.
2 Genus, 17 Connexa, Circum-
3 Spcies. stantiae.
4 Differentia‚ Pro- 18 Communiter acci-
prium. dentia.
5 Etymologia , No- 19 Similia.
men. 20 Paria.
6 Coniugata ‚ Casus, 21 EX maiore.
7 Totum , Partes. ΕΞ Ex minore.
8 Divisio. 23 A proportione.
9 Causae. 24 Pugnantia.
10 Effectus. 25 Disparata.
11 Antecedentia. 26. Signa.
12 Consequentia. 27 Exempla.
13 Ab absurdo. 28 Antoritas, Testi-
14 Α necessario. monia.
Definitio.

Primus locus est definitio, quia utin quali-
bet explicatione ante omnia necessarium nosse
definitiones veras, et non ambiguas, ita plerun-
que ex hoc loco prima argumenta ducuntur, quae
et firmissima sunt. Quid autem sit definitio, su-

pra dictum est.

Suntque hae reyulae huius loci:

Prima, In qualibet propositione confirmanda
aut refutanda, primum definitiones membrorum
quaerantur, unde, si erit opus, sumantur argu-
menta.

Secunda, Cui convenit definitio, eidem con-
venit definitum, et econtra. Et cni adimitur de-
finitio, eidem et definitum adimitur. Ita gignit
boc locus affirmativa et negativa argumenta.

SCRIPTA PII. MEL. AD HlST. PROF. ET PHILOS. SPECTANTIA.

664

Tertia, Definitiones non sint 'qualescunque
imagines, ut si dicam: Tyrannus est lupus, sed
sint propriae, sumtae ex fontibus, ut supra di—
ctum est, id est, ex genere et differentia, aut cau-
sis, aut partibus, aut effectibus, aut coacervatis
accidentibus, quaelsimul collecta, unam certam
rem ostendunt. Et serventur tres conditiones
bonae definitionis, videlicet, ne definitio sit an-
gustior quam definitumt nec latius vagetur, de·-
nique ut propriis et significantibus verbis defini-
tuin illustret.

Exemplum.

Si disputetur, an gloria sit appetenda, pri-
mum investiganda est definitio, quae res vere et
proprie sit gloria. Et autem gloria proprie lo-
quendo, approbatio nostrae conscientiae recte
iudicantis, et aliorum recte iudicantium. Ex
hac definitione procedamus ad quaestionem, hoc
modo affirmative:

Approbatio conscientiae recte iudicantis
et aliorum recte iudicantium, est res
bona, necessaria et appetenda, quia
est verum de virtute iudicium, quod
non potest appeti, nisi simul virtutem
magna cura tueamur,

Gloria proprie est talis approbatio con-
scientiae recte iudicantis et aliorum re-
cte iudicantium,

Ergo gloria est appetenda.

Sic de gloria appetenda loquitur Paulus:
Suum opus consideret et exploret unusquisque,
ut in seipso gloriam habeat, non aucupetur glo—
riam obtrectatione aliorum , nee pendeat ex stul-
tae multitudinis applausu

Negative sic:

Approbatio levium hominum et non recte
iudicantium, nec est gloria, sed inanis
et perniciosus applausus et mendacium,

Thraso appetit levissimorum hominum
non recte iudicantium approbationem,

Thraso igitur non appetit gloriam, sed
inane mendacium.

Non addam hic plura exempla, tantum ad-
borror studiosos, ut in quotidiana lectione similia
observent, et se assuefaciant ad quaerendas de-
finitiones», et ad usum huius loci. Nunc proximi
sunt loci nati ex partibus definitionis, genere,
differentia.

